<html><header><meta charset="utf-8"><title>Miley箭豬衫拮觀眾</title></header><body><h1>Miley箭豬衫拮觀眾</h1><p>噚日VH1 Divas音樂會喺洛杉磯舉行，其中美國女歌手Miley Cyrus着住件好多尖釘嘅箭豬衫瞓落啲觀眾度，搞到觀眾扶佢嗰陣好驚拮親。至於美國妖男歌手Adam Lambert表演嗰時仲好似摑咗舞蹈員一巴咁，玩到癲晒！</p></body></html>
<html><header><meta charset="utf-8"><title>說謊拿錢　子女種賭根</title></header><body><h1>說謊拿錢　子女種賭根</h1><p>【染上惡習】<br>黃金樂園目前全港共有三間分店，分別設於荃灣、馬鞍山和粉嶺，經記者走訪各店，發現同樣瀰漫着濃烈的「賭味」，每天聚集大批師奶、大叔和公公婆婆狂賭，年幼孩子不但淪為街童，更在耳濡目染下，早早種了「賭根」。<br>「姐姐，我要錢（代幣）……」5歲的祖祖最愛玩「扣籃王」遊戲機，更主動向不懂玩法的記者教路，還得戚說：「我有好多代幣收埋喺枕頭底，係妹妹偷媽咪㗎！」記者惟有給他十個硬幣作示範。該「扣籃王」玩法儼如輪盤，更註明賠率，祖祖熟練地爬上輪盤，右手入幣，左手按掣。投幣後，就選擇波波將會落下的顏色，只要估中，賠率達一賠三。</p><p>被揭穿仍死撐</p><p>祖祖玩了幾鋪，代幣如貫倒下，明顯大有斬獲，但他卻蠱惑地用腳頂着出錢處作遮擋，然後再拉着記者衣袖撒謊：「又冇錢啦，再畀代幣我！」記者當場揭穿他，但他仍堅定說「我真係無代幣喇！」<br>《蘋果》記者</p></body></html>
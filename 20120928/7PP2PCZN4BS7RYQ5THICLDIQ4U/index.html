<html><header><meta charset="utf-8"><title>中環在線：<br>四大會計師行邊炒人邊加薪 - 李華華</title></header><body><h1>中環在線：<br>四大會計師行邊炒人邊加薪 - 李華華</h1><p>安永、德勤同畢馬威會計師事務所嘅員工，今日應該既緊張又興奮，事關會公佈明年加薪幅度。雖則話過去一年新股少咗，會計師行生意麻麻，但聽講個別優秀又有職升嘅同事，加到30%至40%。不過呢行汰弱留強，唔使開心住。四大會計師行當中，羅兵咸永道早兩日已通知員工明年加幾多，由8%至13%都有，人人唔同。今日輪到另外三間，問過其中一間嘅「啪拿」，佢話除咗第13個月糧，基本上明年人人都有薪加，個別表現好又升職嘅同事，加幅有30%至40%。大家唔好開心住，四大會計師行嘅「啪拿」其實心中有數，呢年投資環境、新股市場都差，明年唔方好得去邊，四大繼續汰弱留強，做到嘢嘅留低兼加人工，普通嘅就請走。聽講今年以來，四大不停靜靜雞炒人，冇話裁員，費事畀全世界知道，呢個做法同投資銀行一樣！</p></body></html>
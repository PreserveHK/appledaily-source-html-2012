<html><header><meta charset="utf-8"><title>蔡依林慶功哨晒牙</title></header><body><h1>蔡依林慶功哨晒牙</h1><p>【北京】<br>日前喺北京開騷嘅蔡依林（Jolin），喺台上搏晒命，估唔到台下仲搏！演唱會結束當晚，Jolin同經理人、助手一齊去慶功宴，只見Jolin換咗件T恤同短裙，頭上戴咗個cute爆兔仔頭飾，成32歲人仲扮可愛，認真服咗佢。之後Jolin一坐低就猛食，食到連棚牙都哨埋出嚟，之後有幾位男士嚟攞簽名，佢一簽完就即刻拎起筷子再起動，好似前世未食過嘢咁！<br>撰文：葉雪</p></body></html>
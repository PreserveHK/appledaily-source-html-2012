<html><header><meta charset="utf-8"><title>譚筠怡妹Look買橙</title></header><body><h1>譚筠怡妹Look買橙</h1><p>【中環擺花街】早排經常喺澳門蒲頭嘅前亞姐譚筠怡，前晚7點幾單拖現身中環擺花街，36歲嘅佢着住短裙仔同孭住個背囊，成個妹仔咁。譚筠怡去咗一檔生果檔買生果，佢左揀右揀唔知買乜好，加上唔識睇邊啲生果靚，於是問老闆娘意見，老闆娘隨手攞咗個木瓜畀佢，不過譚筠怡似乎唔想食木瓜，最後買咗幾個橙就離開。採訪、攝影：陳辰</p></body></html>
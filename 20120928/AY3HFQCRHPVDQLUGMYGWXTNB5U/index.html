<html><header><meta charset="utf-8"><title>Selina街坊裝開餐</title></header><body><h1>Selina街坊裝開餐</h1><p>【台北】台灣女子組合S.H.E.嚟緊年底會合體演出，為咗回復最佳狀態，Selina近日積極鍛煉心肺功能，成日見佢拎住塊羽毛球拍同朋友打波。早前，Selina喺台北同班friend打完波去食飯，當日佢着住套壓力衣，雖然喺公眾場合，但都冇遮遮掩掩。食完飯，老公張承中接佢返歸，兩人手拖手漫步，認真甜蜜。撰文：林妃</p></body></html>
<html><header><meta charset="utf-8"><title>拒為太極宣傳<br>舒淇寧玩狗唔見馮德倫</title></header><body><h1>拒為太極宣傳<br>舒淇寧玩狗唔見馮德倫</h1><p>舒淇和馮德倫（Stephen）早前再傳緋聞，即使舒淇有份主演Stephen執導的《太極1從零開始》，但前晚電影在港舉行首映禮，大前日身在台灣的舒淇寧願玩狗也未有來港支持，更大玩捉迷藏，得知對方昨日抵台，即於前日乘機離開，堅拒同場出現。</p><p>舒淇和馮德倫（Stephen）今年7月被本報踢爆結伴遊東京，事後兩人否認戀情，雖然早前有傳兩人濃情轉淡，但舒淇日前卻形容Stephen為「非常非常非常好的朋友」，未知兩人是否怕成為焦點，所以即使舒淇有份主演Stephen執導的《太極1從零開始》，但卻從未現身做宣傳。</p><p>前後腳離台</p><p>原來舒淇大前日回台為侯孝賢新片《聶隱娘》開工，並順道留台與好友Roger喝酒聚舊，兩人邊喝酒邊談心，似乎不擔心Stephen會呷醋，舒淇飲得興起時更抱起好友的愛犬親親，十分可愛。雖然前日舒淇已離台，但她就沒有趕回香港出席首映，而巧合地Stephen昨日又抵台宣傳，似乎兩人刻意前後腳到台，避免成為焦點。<br>前晚《太極》在尖沙嘴舉行首映禮，僅得Stephen、梁家輝、彭于晏和吳彥祖四型男撐場，女主角Angelababy和舒淇都缺席，令現場失色不少，僅得來賓趙碩之等撐場。</p><p>嫌緋聞奄悶</p><p>Stephen透露公司有邀請舒淇，但對方有工作在身，至於是否因為緋聞避他時，他即說：「點解要避，傳咗十幾年嘅緋聞仲係緋聞咩。」提到舒淇以三個「非常」形容他時，他冷淡說：「我以為不嬲都係非常非常非常好嘅朋友，點解要做情侶，朋友呢個位置幾好，唔想改變，總之大家係一如以往係咁好嘅朋友，呢個緋聞話題好多年，真係有啲悶。」<br>此外，剛從上海落機即飛撲到場的梁家輝自爆搭了一架甩皮甩骨飛機，他笑說：「出咗跑道先話引擎有事，之後又話音響有事，原本5點幾返到香港，最後搞到7點幾，但係點都趕嚟，最多叫佢喺尖沙嘴降落，如果換唔切衫就成個嘍囉咁。」<br>採訪：溫敏芝<br>攝影：陳慧安</p></body></html>
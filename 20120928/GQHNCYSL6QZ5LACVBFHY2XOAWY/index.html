<html><header><meta charset="utf-8"><title>鄭嘉嘉作歌前輩讚好</title></header><body><h1>鄭嘉嘉作歌前輩讚好</h1><p>創作歌手鄭嘉嘉（Wendyz）在加拿大長大，一次機緣巧合下讓她進軍樂壇：「因為爹哋係夾band，有好多機會同登台明星見面，有次黃品源嚟加拿大演出，我去咗幫手，之後仲膽粗粗畀自己啲歌佢聽，跟住就畀機會我去台灣工作室實習。」</p><p>安仔讚聲靚</p><p>Wendyz來港發展後，亦有機會為許志安演唱會和唱，還獲安仔讚聲靚，令她增強信心。最近Wendyz推出新大碟《W》，當中有八成歌曲都是由她親自創作，過去亦有不少前輩唱過她的作品，令她感到好光榮。Wendyz說：「公司有好多前輩都用過我作嘅歌，好似鄭秀文嘅《Water of Love》，仲有譚校長（譚詠麟）同杜麗莎之前開演唱會其中一首主題曲都係，好開心。」<br>採訪：文國駿<br>攝影：陳順禎</p></body></html>
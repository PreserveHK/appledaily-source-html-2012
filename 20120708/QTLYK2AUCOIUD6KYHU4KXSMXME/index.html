<html><header><meta charset="utf-8"><title>職場慧眼：物以類聚 - 張慧敏</title></header><body><h1>職場慧眼：物以類聚 - 張慧敏</h1><p>若把我們特區當成一間公司來看，董事局及主席當然是中央，特首嘛，英文確是ChiefExecutive，實情有排都未到，頂多是個部門阿頭小渾渾，帶領一班嘍囉仰人鼻息阿諛奉承，聽「吹雞」辦事之嘛，可以有幾高級？有甚麼值得鬆毛鬆翼？香港七百幾萬人口，照計總有能人異士，怎可能整個團隊只集畜牲豺狼、狗賊蛇鼠於一窩？<br>位位專業人士個個受過高等教育，好歹都稱得上高級知識分子，之前看來正正常常，何解一旦加入思歪「雜團」即變白癡、冇腦兼夾冇腰骨？講來講去原來離不開LawofAttraction"likesattractlikes"！講明是CY的團隊，所以根本都是「思歪」之人，物以類聚同流合污有僭齊齊建，着數齊齊搵，大話齊齊講，只要齊齊企硬堅決顛倒是非指鹿為馬，能奈他們如何？怪不得連敷衍我們這班蟻民都費事，夠勢兇夠狼就搞掂！<br>我對自己很失望，以後該如何抬得起頭做人，香港人是精英今後怎還講得出口？<br>時值畢業生搵工旺季，趁機在此提提大家小心睇路、帶眼搵工。選擇工作首要看公司經營理念及管治文化，與公司規模大小無關。所以申請之前應該做足準備工夫，查清楚那間公司的背景、在行內的聲名及口碑。面試時要細心觀察公司的工作氣氛、員工的面口和態度，都會很有幫助。勉強無幸福，食得鹹魚就要抵得渴，這世上沒有做得死人的工作，只有激得死人的工作！<br>每個人總有自己的一套價值觀及生存伎倆，講到底靠實力幾時都是最實際，要靠不停打拼累積經驗，再慢慢向上爬肯定辛苦，不過根基穩固。鋌而走險沒錯是爬得快，不過跌得更快，分分鐘粉身碎骨，各位「好手」好自為之！<br><br>張慧敏<br> http://www.facebook.com/HKcareerdoctor </p></body></html>
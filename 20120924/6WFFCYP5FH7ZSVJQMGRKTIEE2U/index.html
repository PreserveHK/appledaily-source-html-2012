<html><header><meta charset="utf-8"><title>陽澄湖大閘蟹$50有交易<br>細細隻昨率先抵港　料即斷市</title></header><body><h1>陽澄湖大閘蟹$50有交易<br>細細隻昨率先抵港　料即斷市</h1><p>【本報訊】今年首批正宗陽澄湖大閘蟹昨日抵港，暫時上架應市的蟹以細蟹為主。有蟹商表示，今年氣候相宜大豐收，細蟹價錢平均較去年便宜約兩成，體型最小、約3両半至4両重的，最平50元有交易。首批陽澄湖蟹開賣首兩小時已有食肆大量搜購，午後也陸續有老饕現身搶蟹。  記者：馬志剛</p><p>昨日早上，60籮陽澄湖大閘蟹已運抵銅鑼灣，大閘蟹老店老三陽的員工亦忙於在蟹架砌蟹。剛從太湖視察大閘蟹收成回港的老闆祁廣楠表示，首批蟹昨早約9時到貨，11時許已被行家食肆搜刮了40多籮，餘下貨量預期即日斷市，頂多餘下少量，會繼續補貨。<br>祁廣楠說，今年江蘇一帶氣候為近年最佳，陽澄湖大閘蟹產量甚豐，估計達2,000餘噸，以3両半至4両重的細蟹為主，價錢比往年最少平15%至20%。他預期，今年會入貨約40噸，比去年為多，生意額會有兩成增長，「經濟麻麻，但大閘蟹係一年一度」。</p><p>陳奐仁到場入貨</p><p>祁廣楠女兒祁玉鳳補充，由於大蟹產量不多，加上內地愛以大蟹送禮，故不論太湖還是陽澄湖的大蟹，價錢都被搶高，7両以上「蟹霸」達每斤800元，而一般港人偏好的5両半大蟹，每斤約480元，「最細嘅費事秤，一般都係3、4両，大概50元隻」。該店昨午後有客人陸續湧至挑選靚蟹，藝人陳奐仁也是捧場客。<br>尖沙嘴江記大閘蟹專門店東主陳震江說，食大閘蟹季節剛開始，第一水供港的太湖大閘蟹不算太靚，只能給約50分。每隻重4両的細蟹，只售50元；重6両的蟹要售200元。要吃靚大閘蟹，宜再等多一個星期，中秋前後靚蟹陸續有來。不過他說，今年大隻裝大閘蟹產量較少，售價較去年可能貴兩成。</p><p>太湖貨源較充裕</p><p>九龍城肥仔號大閘蟹專門店負責人宋先生說，陽澄湖面積甚小，大閘蟹數量供應有限。內地客搶購供不應求，供港陽澄湖大閘蟹少之又少，相信有九成是冒牌貨，勸顧客要看清楚。<br>他說，該店經銷的大閘蟹，貨源主要來自太湖，太湖相對陽澄湖大，供港較充裕。<br>今年太湖大閘蟹，同樣是細隻的較多較平，重約4両，每斤約有四隻，售價約100至200元；現在大蟹重約6両，每斤售價約300至400元。</p><p>揀靚蟹攻略</p><p>1）蟹要「墜手」、重身<br>2）上至下第三隻蟹爪要實淨、圓碌碌<br>3）蟹身要夠厚夠圓，才算肥美<br>4）眼睛要精靈活躍，如動也不動可能已死<br>5）蟹乸較多蟹膏，較鮮味，價錢亦較貴<br>6）蟹乸肚圓、蟹公肚尖；蟹乸箝較小、蟹公箝較大<br>資料提供：老三陽老闆祁廣楠</p></body></html>
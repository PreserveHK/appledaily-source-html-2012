<html><header><meta charset="utf-8"><title>互相補足<br>金貿場無懼港交所競爭</title></header><body><h1>互相補足<br>金貿場無懼港交所競爭</h1><p>本港的商品交易一向不算活躍，只有黃金交易較注目，故當日港交所（388）高價收購倫敦金屬交易所（LME）也只能換來零星掌聲，部份人甚至替港交所及金銀業貿易場擔心，恐一山不能藏三虎。不過，金貿場理事長張德熙卻笑言，「我擔心，我擔心佢買唔成（LME）」。現時LME主要以期貨交易為主，金貿場則以現貨買賣，他認為，由於兩者主攻的業務不同，所以可以互相補足，而且「期貨嘅交割點都唔少得現貨嘅交割，因為期貨嘅平倉可能係要交貨去平倉」，所以如果港交所成功入主LME，將來發展一定有利金貿場的現貨市場，屆時整個香港期貨及現貨商品市場都會相當活躍。</p><p>準備兩年後上市</p><p>在張德熙眼中，LME不但有助提升本港現貨商品市場地位，更可加快金貿場的上市步伐。他直言，「我唔只考慮，亦都有咁（上市）嘅打算，因為我地係香港唯一一個金銀交易所，有晒準備同配套」，但先決條件是「等亞洲整個金融市場成熟，黃金白銀話事權喺我哋手」。他坦言，上市「我哋無嘢爭，只係唔夠，上市就係賣前景，前景要加強少少先有吸引力，交易所上市必定要有國際性視野，如果唔係就淪落為Local Entity（地區性機構）」，當「LME入咗嚟，整個香港就會成為世界三大貴金屬交易市場之一」，變得更加國際化，而且金貿場作為本港唯一一個黃金交易所的角色都能彰顯，屆時上市可以「賣」的前景便會較現在亮麗得多。雖然金貿場上市工作「萬事俱備，只欠東風」，但他強調，「我哋唔係急，又唔係等錢，我希望任期完成（上市）準備工作，希望2014至2015年上市，如果市道暢旺，（上市）時間會縮短好多」。</p></body></html>
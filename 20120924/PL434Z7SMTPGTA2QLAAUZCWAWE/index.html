<html><header><meta charset="utf-8"><title>中環迷你裙：李莫愁式Phone狂 - Samantha</title></header><body><h1>中環迷你裙：李莫愁式Phone狂 - Samantha</h1><p>剛推iPhone5，最好看不是排隊，而是有人成功訂購後，9秒9貼相上論壇歡呼「巴打，我得咗啦！」一廂情願地希望網友送上「你咁好運嘅」、「好羨慕你喔」的祝福，點之捉蟲，眼紅的幫「中獎者」取消預約，雖然不知真定假，但得不到就要毀掉的李莫愁心態，的確是人性使然，大家千祈唔好咁天真咁儍。第一批iPhone有Bugs，地圖錯漏多，除了更輕更薄更大屏幕，冇乜亮點，不過大家深明炒iPhone同炒股一樣，基本因素幾差都好，炒得上係事實，9000大元的iPhone5的而且確有人接，身邊炒股的都加入炒iPhone行列，但中籤的不多，如果家入iPhone怕會炒燶，不妨吼吓內航股。有媒體八到首批iPhone5由鄭州出發送貨，鄭州機場以內陸航班為主，會先運抵大城市轉發世界各地，肯定增加內航貨運量。回顧蘋果去年推出iPhone4S，國航（753）、南航（1055）和東航（670），月內分別上升30%、37%和52%，加上近日油價回落，內航股有望炒上。Samantha本欄逢周一、三、五刊出</p></body></html>
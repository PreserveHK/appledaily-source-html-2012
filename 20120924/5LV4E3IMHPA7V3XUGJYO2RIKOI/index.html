<html><header><meta charset="utf-8"><title>隔牆有耳：港九華仁　夾錢登報請校長 - 李八方</title></header><body><h1>隔牆有耳：港九華仁　夾錢登報請校長 - 李八方</h1><p>兩間傳統名校香港華仁書院、九龍華仁書院名人輩出，但係呢兩間學校嘅校長做到下年8月就雙雙起身唔撈，近日兩間名校夾份喺報紙登報請人，一物兩用，連廣告費都慳一半。服務港華30多年嘅港華校長譚兆炳話，自己已達退休年齡，所以一定要退下火線，未來會繼續為港華服務。至於另一位同樣係「華仁出品」嘅九華校長陳岡，就係辭職離任，比合約期滿早咗兩年，今年初佢落場應考通識，老貓燒鬚得個四級，陳校長任內得罪人多，離開九華或者係好事。譚兆炳話，兩間學校早成一年招聘校長，希望請到啲猛人領導兩間華仁，申請人下月尾會收到通知有冇得面試。</p></body></html>
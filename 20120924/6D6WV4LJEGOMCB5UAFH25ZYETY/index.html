<html><header><meta charset="utf-8"><title>特稿<br>呼籲有心人做義工</title></header><body><h1>特稿<br>呼籲有心人做義工</h1><p>平姐位於粉嶺軍地的狗場，近日不斷有善心人前來領養貓狗，數目由高峯期60多隻減至現時30多隻。不過亦有人利用平姐善心，將有殘缺或患重病的貓狗，遺棄在狗場外。</p><p>病貓跛狗棄門外</p><p>「呢隻貓仔得三個月大，俾人掟落坑渠搞到濕晒，有人凌晨拍門叫我收養。」她抱起小貓，發現牠得了貓瘟兼飢寒交迫，於是整夜照顧牠直至天亮。除此之外，還有因舔腐蝕性液體而令嘴部嚴重灼傷的狗、單眼貓、斷腳和斷耳的狗，將各種奇難雜症，統統丟在她的門外。平姐對此既心痛又苦惱，「我都67歲，家身體差咗好多，我怕有一日自己冧低咗，佢哋就真係凄凉」。平姐說以往不懂向外求助，自己咬着牙關獨力「湊仔女」，直至用盡積蓄，「試過去士多賒糧，個阿婆不斷追我收錢，我又俾唔到錢，真係好難受」。她說暫時不用憂柴憂米，但在金錢以外，她亦希望有心人能為寵物出力，「如果得閒希望多啲人可以嚟狗場做義工，始終學生要返學，我唔想佢哋為咗幫我，荒廢學業」。《蘋果》記者</p></body></html>
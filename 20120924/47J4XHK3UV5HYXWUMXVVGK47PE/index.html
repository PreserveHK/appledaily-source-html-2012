<html><header><meta charset="utf-8"><title>業界埋怨：政府搞到我哋冇尊嚴<br>請貨櫃司機＄2萬嫌太少</title></header><body><h1>業界埋怨：政府搞到我哋冇尊嚴<br>請貨櫃司機＄2萬嫌太少</h1><p>【行業求存】<br>「公司最後生嗰個貨櫃車司機都50歲」、「登廣告請人等咗半年都冇人，登到冇晒癮」，落馬洲中港貨運聯會主席、貨運物流公司東主蔣志偉表示，港府令貨櫃車司機冇尊嚴，2萬蚊人工都難請人，他擔憂冇司機最終會影響貨運業。<br>記者：周燕芬</p><p>轉口貿易是香港經濟命脈之一，貨運業在其中扮演重要角色，為何港府會玩殘運輸業，令司機活得冇尊嚴？蔣志偉表示，後生仔不願入行當貨櫃車司機，因為做貨櫃車司機要過「非人生活」。</p><p>貨櫃場唔准有廁所</p><p>他解釋政府提供貨運物流堆場地皮基於臨時性質，「唔可以起上蓋」、「唔可以起廁所、小食亭，司機Call完外賣要喺車頭食飯……有時真係要喺車邊路邊解決」、「政策搞到貨車司機變成冇尊嚴嘅工作」，向私人租地的貨櫃堆場就沒有此問題。<br>大熱天時，司機揸完長途車便在貨櫃堆場落貨上貨，業界想在堆場內裝部汽水機讓司機解渴消暑，「點知地政署話唔得，因為租約寫明唔可以做零售！司機大熱天時飲冰凍嘢都唔得，基本人權都冇，一啲都唔人道。」<br>要知道，每當周四、五最繁忙日期，司機最辛苦。他表示在缺乏人手下貨物運輸或會出現延誤；司機亦要走多兩轉，辛苦一點，平時工作10小時，繁忙時期可以長至15、6小時。幸好，幾經業界爭取地政署才告放行，批准裝部汽水機！他嘆息指，在內地及海外，都設有中途油站便利店等設施，讓長途車司機歇腳方便，香港則沒有顧及物流業的需要。<br>隨着入行者減少，加上政府近幾年展開港珠澳大橋、高速鐵路項目，不少貨櫃車司機揸其他車都唔揸貨櫃車，令貨櫃司機缺上缺！他的公司10多部貨櫃車，有兩、三部因為請不到司機而擱置在一旁；業界普遍缺司機20%。</p><p>難請打雜　攞綜援好過</p><p>貨運業除了欠缺司機，連打雜都很難請。他指勞工處也曾介紹綜緩戶到來見工做打雜，對方會話「呢到搭車難搭（近落馬洲）！ 吓，得9500蚊咋！ 星期六都要返工！」「早前先有個員工要求減人工，9000幾減到6500蚊，做少啲時間，因為可以申請低收入津貼2000蚊！」不少人更寧願申請綜緩。<br>對於加人工便可留着司機，他指由於公司的司機月薪一般都在2萬元或以上，已高於最低工資的規定。對於社會現正討論的標準工時，他有所保留，「點樣計算先，等候三個鐘（裝貨卸貨）又點計？」如果每日只能工作8小時，他認為整個物流運輸行業將會被拖垮。<br>他認為當無法聘得本地人做貨櫃車司機時，必須要面對現實，討論有限度輸入外勞問題，讓本港物流業得以持續發展；他指新加坡90%貨櫃車司機都是外勞。</p></body></html>
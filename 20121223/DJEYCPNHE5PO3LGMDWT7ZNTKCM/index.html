<html><header><meta charset="utf-8"><title>顧冠忠娶陳靖允喊唔停</title></header><body><h1>顧冠忠娶陳靖允喊唔停</h1><p>拍過不少武俠片的邵氏演員顧冠忠，跟前妻育有一子一女，昨日跟亞視前藝員陳靖允成婚，二人去年成為創價學會會員，並特別選擇在世界末日後於旺角進行創價學會結婚儀式，並招待約60名親友到場觀禮，包括馮素波，陳靖允亞視之友劉錫賢、黃美芬和黃素歡。<br>婚禮在早上11時進行，一對新人接受親人好友台上致賀詞，再到台上獻唱，新娘子特別準備了《月亮代表我的心》送給丈夫，唱歌時二人情深對望，最後手拖手一齊唱。顧冠忠自爆因太緊張兩晚失眠，而且可能太感動，他更全程喊唔停。陳靖允在台上自爆說：「我哋喺埋一齊時間真係好長，有鬧交，有打交，最後都喺埋一齊，即係代表你係我嘅，我係你嘅！」</p><p>「還佢一個心願」</p><p>陳靖允表示特別揀選世界末日後成婚，她說：「見到21號末日，唔係世界末日，咪即係重生，加上我地喜歡2字，我老公係2月22日生日，結婚又係12月22，好易記。」顧冠忠說：「同佢識咗15年，想畀個名份佢，其實諗住舊年簡簡單單結，點知佢個妹要爬頭，見佢哋婚禮咁有型，咁大家姐出嫁，都要還佢一個心願。」<br>一對新人晚上於旺角擺酒，出席的嘉賓包括狄龍、夏春秋、麥景婷和邵氏年代藝人谷峰等，約８時左右新娘穿上婚紗出場，兩人更再次嘴嘴歷時九秒九。<br>採訪：楊潔雯<br>攝影：黃偉雄</p></body></html>
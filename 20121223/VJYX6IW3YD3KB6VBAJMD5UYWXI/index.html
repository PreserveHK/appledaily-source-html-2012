<html><header><meta charset="utf-8"><title>長者熱心天文　同賞美麗夜空</title></header><body><h1>長者熱心天文　同賞美麗夜空</h1><p>宇宙浩瀚，觀星不受年紀或身體缺陷限制！嗇色園主辦可健耆英地區中心五年前成立全港首個「長者天文學會」，為一群熱愛天文學問的老友記打開領域，用專業儀器、甚至簡單的手製星圖，齊齊觀賞美麗的星宿。</p><p>同踏七旬之年的佩芬和華姐，說起話來精神抖擻，心境較年紀更年輕。她們自學會創辦以來，均擔任理事，負責公關及推廣的工作，「日全蝕、金星凌日、流星雨呀，一有活動就有好多人追問幾時去」。活動由同一機構的可觀自然教育中心暨天文館舉辦，並提供專業器材、導師、技術等。</p><p>「成晚冇瞓都唔覺攰」</p><p>在廣州長大的佩芬憶述，年幼時父親行船賺錢養家，她很記得當地的民間諺語：「初二、十六，水大晏熟」，意即這兩天因潮漲而有洪水，「點解初二、十六有洪水，因為初一、十五月亮引力令大潮漲退；啲天文知識都喺學會嘅活動學返嚟」。數年前她到大嶼山宿營觀星，興奮得通宵沒睡看天空，「嗰次睇完日落，食晚飯，觀星仲睇埋日出，成晚冇瞓過，但一啲都唔覺攰」。<br>華姐是潮州人，兒時在鄉間務農、放牛，很記得有位行船叔伯教她觀天卦日，「7、8月最易見到銀河，睇到成天星星，就係芋頭收成時，好快到中秋」。她笑說：「以前拜月光，幻想個月光好靚。但原來月球表面係凹凹凸凸，有啲失望囉！」<br>長者使用天文儀器有難度，天文望遠鏡和行星模型等要靠教育中心提供，但其實社區都可以DIY，「我哋剪裁星圖，再畀可觀中心啲導師製作，只要先搵到北方，對正星圖方向就可以睇到天上星星嘅位置」。<br>查詢電話：2725 4875<br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p></body></html>
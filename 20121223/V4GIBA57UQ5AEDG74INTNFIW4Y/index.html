<html><header><meta charset="utf-8"><title>籮霸搵前夫幫拖</title></header><body><h1>籮霸搵前夫幫拖</h1><p>拉丁女歌手籮霸珍妮花洛庇絲，同Marc Anthony雖然做唔成夫妻，但未至於割席收場，所以噚日籮霸喺波多黎各開騷都搵咗Marc上台合唱《Do Not Love Me》。睇佢唱到咁投入，似係想話畀現任男友知佢冇異心，合唱只係搵兩餐咋。</p></body></html>
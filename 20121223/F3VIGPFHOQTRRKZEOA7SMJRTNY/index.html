<html><header><meta charset="utf-8"><title>一周兩件：亨泰現金牛可吸 - 錢雋</title></header><body><h1>一周兩件：亨泰現金牛可吸 - 錢雋</h1><p>亨泰（197）食住阿爺谷內需國策，鑊氣又形成，絕對有得諗。呢期祖國經濟會議，國策之一，係阿爺定調要擴內需。亨泰主打祖國多元化消費品分銷，及冷凍鏈物流業，正正就食正祖國重點國策。而呢期商務部啱啱預測，今年祖國消費品零售增長，達到14%。相信尤其喺下半年，祖國經濟金融回暖，零售消費力釋放，喺亨泰啱啱踏入2013年財政年（7月開始），亦食正呢股增長潮，可以恢復番唔錯嘅業務增長。再講，亨泰有淨現金6.4億銀，現金牛財政好，而集團最新NAV 0.66元，現價（0.211元）嘅折讓，高達68%，內銷或者內需股當中，都平得交關。呢轉買亨泰，真係係咁意博PB上番到0.5倍，已經講緊要翻半番到0.33元。</p><p>達進勢食正國策</p><p>達進東方照明（515）月頭幾條平均線叠埋一齊，呢期10日線配合成交，開始向上扯，有勢再爆一轉。呢期市場焦點，除咗內銷，就係炒環保國策，其中，阿爺鼓勵用LED燈，就係其中一個瓣數。達進又係食正國策。呢轉短打，博達進升20%到1.33元，亦係未有耐上到NAV 1.97元，及同類LED燈股上一倍PB水位。<br></p><p>錢雋</p></body></html>
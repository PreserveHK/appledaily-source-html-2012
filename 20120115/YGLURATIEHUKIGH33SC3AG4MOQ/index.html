<html><header><meta charset="utf-8"><title>宅錄：狗狗神龍上身　衫衫猛猛</title></header><body><h1>宅錄：狗狗神龍上身　衫衫猛猛</h1><p>狗狗賀年衫一向大有市場，適逢今年壬辰龍年，霸氣十足嘅中國Icon飛龍當然要現身啦！Cute爆Doughnut拍住主人Ruby於商場行個狗狗Fashion秀，為你展示今年最新最潮拜年狗狗衫，同場更向觀眾利是！究竟邊件衫為Doughnut帶來最多利是收益呢？<br><br>記者：溫曉嵐<br>攝影：陳盛臣<br>Model：Ruby、狗狗Doughnut<br>鳴謝：apm場地提供</p><p>Cute爆！　福背戰衣</p><p>Doughnut回眸一笑，大大個福字揮春同你拜個早年！開胸魔術貼衫身，方便易着，福字揮春使用鈕扣設計，過年後除下即變成永不過氣的紅色狗狗衫。陳小姐指狗狗身上衣服相當有新年氣份，所以有4封利是。</p><p>毛毛旗袍　迷死狗公</p><p>DogDogCollection粉紅色旗袍，可愛白色毛毛邊為狗女催旺桃花，一定迷死一眾狗公！</p><p>戴帽唐裝</p><p>紫色黑邊唐裝衫連帽，繡上生猛神龍潮氣十足。附可拆式帽子，落雨唔會淋濕狗頭！</p><p>貴氣龍袍</p><p>Doughnut被龍袍加身，感覺貴氣非凡，路人張小姐，抱到唔捨得放手，更喪問邊度有得買！</p><p>黑之東方美</p><p>吉祥黑色旗袍配上金龍繡花，最正係有點點披肩感覺，有半分飄逸之餘，亦盡顯狗狗東方美。</p><p>紅爆拜年Look</p><p>同場加映<br>搞笑狗狗頭套！</p><p>要狗狗頂住個吉去拜年，賀年氣氛一定爆燈！親朋戚友連主人，睇見一定笑得好開心！一年先辛苦一次，最多多咗嘅利是，買多啲狗狗零食補數囉！</p><p>a.ILovePetPet（26270777）<br>b.吉之家	（26201314）<br>c.PetParadise	（21539983）<br>d.PetMAX	（21539999）</p></body></html>
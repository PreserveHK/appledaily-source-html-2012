<html><header><meta charset="utf-8"><title>NBA趣趣地：易建聯有份羞辱帝王</title></header><body><h1>NBA趣趣地：易建聯有份羞辱帝王</h1><p>帝王炒教練後都毫無起色，上周六作客小馬就以60:99大敗，半場只得23分，錄得隊史半場得分最低紀錄。比賽到第3節已經大局已定，造就小馬前鋒易建聯多啲上陣時間；阿聯全場打咗12分鐘，取得5分同7個籃板球，包括一個大力入樽（圖）㖭！</p></body></html>
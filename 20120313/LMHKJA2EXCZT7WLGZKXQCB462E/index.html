<html><header><meta charset="utf-8"><title>手機售後服務投訴多</title></header><body><h1>手機售後服務投訴多</h1><p>【消費權益】智能手機款式越來越多，消費者委員會的手機維修及保養投訴數字也急升。近期熱賣的三星Galaxy系列，本報1月中曾報道維修「海鮮價」及屢修屢壞，最近又有機主指維修後被換舊機、因缺零件維修無期，售後服務不滿沸騰。</p><p>個案一：換底板前無預先通知</p><p>李先生去年7月以5,298元購買一部SamsungGalaxySII手機，今年初發現插SIM卡後無法連接網絡，交回三星維修中心。他憶述：「職員初頭話最快要維修兩、三個星期，點知兩日後收到短訊，通知我可以提早攞機。」但取機後大惑不解，「我攞部機上手，一睇已經覺唔妥，機身多咗好多花痕同撞凹位，同之前部機唔同晒。我用咗半年，唔會唔認得自己部手機」。<br>每部手機有獨自IMEI機身編號，他即要求驗機，竟發現無法追查，「職員話已幫我換咗底板，所以IMEI編號都唔同」。他氣憤說：「冇理由換底板之前唔通知我，我懷疑俾人換咗部二手機！」<br>三星電子香港有限公司表示，李先生手機卡槽損壞必須連底板更換，正常情況下，維修中心會通知機主，但因李先生電話未能接通，加上是次更換屬保養期內，毋須付費，遂先換零件完成維修；該公司亦難以求證造成機身花痕原因，已免費為他更換一新機殼。
</p><p>個案二：新機故障無零件維修</p><p>今年1月中以4,198元購買SamsungGalaxyi9103手機的黃先生稱，新機使用不足10天，SIM卡無法連網。三星維修中心職員初時承諾一、兩天後回覆，但逾期仍沒回音。他追問後獲覆維修需時，但遙遙無期，「職員話要換底板，但係暫時冇零件，要等韓國運過嚟，仲話有可能等超過一個月。呢部手機型號舊年開售，冇理由咁新都冇零件」。<br>三星指黃先生手機同樣須換底板，初時未確定零件送抵日期，故未能確定維修多久；收到本報轉介後翌日，零件已抵港，遂即安排更換完成維修。該公司表示，i9103型號去年7月推出，維修中心視乎手機存貨有否提供借機服務，惟未必可提供相同型號手機。<br>檔案編號：0120076、0202087</p><p>消委會：取機應即驗</p><p>消費者委員會數字顯示，手機維修及保養服務投訴個案持續上升。該會表示，一般情況下，機主將手機交生產商或代理商維修，如有明顯花痕，維修中心應在單據上記錄；機主取機時應即場檢查機身，發現機身花痕增加可即時要求跟進。<br>該會認為如香港已設立維修部門，更換底板一般應在一、兩天內完成，代理商有責任確保有充足的零件提供維修服務。<br>消委會熱線：29292222<br><br>社會服務<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網上捐款： http://charity.appledaily.com.hk/donate <br>◆各類表格： http://charity.appledaily.com.hk/forms <br><br>匿名投訴恕不處理。一經投訴，本報保留刊登權利。</p></body></html>
<html><header><meta charset="utf-8"><title>狠心阿媽</title></header><body><h1>狠心阿媽</h1><p>當全世界細路都趕住買開學用品嘅時候，潮媽歌手Gwen Stefani噚日竟然湊兩個囝囝，喺洛杉磯買定啲萬聖節用品，使唔使咁早呀？四歲細仔Zuma成身蝙蝠俠打扮，佢哥哥Kingston就戴咗個雞冠頭盔，兩兄弟仲一齊踩滑板車，Zuma飛車飛到蝙蝠俠上身咁，結果樂極生悲撻生魚，但係Gwen見到阿仔跌親，仲坐喺旁邊笑，乜咁狠心㗎！</p></body></html>
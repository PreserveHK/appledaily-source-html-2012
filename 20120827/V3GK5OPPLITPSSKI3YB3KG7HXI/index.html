<html><header><meta charset="utf-8"><title>趣趣地：杜蘭特要做波神二世</title></header><body><h1>趣趣地：杜蘭特要做波神二世</h1><p>最近成為銀幕影星嘅雷霆小前鋒杜蘭特（圖），上周六接受訪問話唔鍾意人哋講佢將來一定會係全聯盟最強球員；因為9月就24歲嘅佢，認為自己已經係一流球員之一，仲話未到極限；而家正係大展拳腳嘅時候。咁極限係咩呢？佢就豪言，喺知道自己可以去到幾盡之前，想成為下一個「波神」米高佐敦喎。</p></body></html>
<html><header><meta charset="utf-8"><title>只准自己開火不許別人告急 - 曾志豪</title></header><body><h1>只准自己開火不許別人告急 - 曾志豪</h1><p>選舉「損」舉。候損人互相攻擊，損害對手。<br>本屆選舉，全民江湖告急，保七/勢危/急跌，個個咬爛手指血流披面，站在選民分流站號哭大叫﹕我傷啲！睇我先！<br>人人自損，個個發選票「盈警」。某政黨在港島的告急策略打得太強，眼淚鼻水長流不息，另一政黨擔心分流站選民會把自己列為「非緊急」傷者，急得大罵：你試下真係告急，我要向你個黨全面開火！<br>嗚呼！選場如戰場，各為其主，泛民出名四分五裂，不愛協調，發火政黨又最反對「共主」，既無領袖，何來指令其他人不准告急呢？<br>最特別的是，發火政黨一向強調自己與泛民割席，偏偏為爭選票，「發火政黨港島區告急牌受害人」出來說：「不認同打『告急牌』，質疑××黨只為自己爭取更多議席，並非力保泛民24席否決權，此舉對泛民有害。」<br>奇怪，平時不認自己是泛民，現在為了爭票，又突然把自己和泛民綑綁一起。然則發火政黨經常狙擊泛民，難道又有利力保泛民24席否決權？難道又不是對泛民有害嗎？難道他們平時力數泛民不是的時候，不是為了爭取更多選票議席嗎？<br>喂喂喂，做人不能如此兩面三刀，此舉會傷盡發火政黨的忠實支持者，他們一直跟隨發火政黨左右，就是仰慕其獨立超然，恥與飯民為伍，發火粉絲基本上覺得自己是爭民主的唯一認可政黨；你突然一句「不利力保泛民24席否決權」，唔係嗎？我地咁超然獨立的發火教，竟然要和這批平時俾我們鏟到上天花板的「飯民」站在同一條船？咁點算？我地仲應唔應該喺Facebook度狙擊泛民？我地仲應唔應該恥笑佢地賣菊花？<br>所以呢，未損人，先損己，搞到粉絲亂咗，點算？</p></body></html>
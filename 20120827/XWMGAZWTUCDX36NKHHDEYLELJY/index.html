<html><header><meta charset="utf-8"><title>馮仁昭四圍超：李冰冰拋胸打空翻 - 馮仁昭</title></header><body><h1>馮仁昭四圍超：李冰冰拋胸打空翻 - 馮仁昭</h1><p>39歲嘅內地女星李冰冰有份主演嘅3D片《生化危機之滅絕真相》（Resident Evil： Retribution）下月喺香港上映，噚日有新嘅電影片段曝光，見到着住紅色低胸裝嘅冰冰喺後面偷襲女主角美娜祖華維茲（Milla Jovovich），冰冰打咗個後空翻跟住踢走美娜支槍。雖然冰冰咁好身手，但最尾都係俾美娜用刀仔行頸。</p></body></html>
<html><header><meta charset="utf-8"><title>趣趣地：塞軍新丁坐爛凳爆</title></header><body><h1>趣趣地：塞軍新丁坐爛凳爆</h1><p>早前一班NBA新丁去咗紐約人訓練中心影波衫相，雖然地方大，但畢竟係訓練場館，所以凳都唔多張。當塞爾特人第一輪搶到嘅美路（Fab Melo、右二），見到有張空凳，都唔理其他人，大大份坐落去，弊在個衰仔唔知自己有成255磅咁重，坐咗唔夠一陣，張凳因為承受唔到而「斷腳」，段片仲俾人放上網笑佢㖭。</p></body></html>
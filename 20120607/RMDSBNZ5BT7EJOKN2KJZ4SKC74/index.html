<html><header><meta charset="utf-8"><title>陳七爆房雙嬌各取所需Emily暴紅認錯　Toby恨閃婚</title></header><body><h1>陳七爆房雙嬌各取所需<br>Emily暴紅認錯　Toby恨閃婚</h1><p>愛情遊戲容不下三角關係，爛滾球星陳肇麒（陳七）上月背模女友劉雅婷（Toby），偷嗒其模姊妹張可義（Emily），陳七一次爆房令其清袋，失去事業愛情的他大前晚在澳門重施爆房秘技向正印Toby箍煲，獲女友力撐嫁得過。出局小三Emily昨日收起風騷認錯，力求陳七及Toby原諒，鬧劇暫且落幕！</p><p>現年23歲的模張可義上月中在天后維多利亞時鐘酒店，跟前南華球員陳肇麒爆房100分鐘，成功上位，事件曝光即被陳七正印劉雅婷踢爆撬牆腳。Emily昨日在爆房地點附近的維多利亞公園受訪，她既為自己辯護，也承認爆房事件傷透了陳七及Toby，願向兩人誠意道歉。</p><p>「靚仔冇安全感」</p><p>對於陳七和Toby大前晚被發現在澳門甜蜜爆房箍煲，Emily尷尬說：「恭喜佢地哋，兩個相愛嘅人好番。喺件事（爆房）之後，我哋冇聯絡，我承認自己處理得唔好，成件事要向兩位道歉，我唔係有心想做啲乜嘢傷害佢哋。」Emily又衷心祝福陳七和Toby有情人終成眷屬：「佢哋結婚我都想做人情，請飲會去，但要問番佢哋先。」<br>Emily直認恨拍拖兼恨嫁，她說：「30歲前嫁啦，我恨拍拖，想有男朋友照顧，我可以好依賴人，冇男友時就靠自己。」Emily又說擇偶條件忌靚仔：「靚仔冇安全感，我鍾意年紀大啲嘅男人，因為成熟穩重啲，可以教到我嘢。」她表示只拍過兩次拖，陳七不計算在內。</p><p>曾多次約會陳七</p><p>爆房事件始終是Emily死穴，她雖強調當晚沒事發生，但回應時仍驚青說：「我冇承認都冇否認，信我嘅人自然會信，件事只係同屋企人交代，呢件事唔再回應。」Emily又自爆當晚不是第一次跟陳七單獨約會，她說：「去過幾次，冇話邊個約邊個，雙向嘅，錯在自己冇問清楚。」她形容事件是誤會一場，陳七和女友復合，Emily在事件賺得知名度，總算錯有錯着。<br>採訪：比華利　攝影：陳順禎</p></body></html>
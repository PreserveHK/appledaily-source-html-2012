<html><header><meta charset="utf-8"><title>馮仁昭四圍超：陳自瑤復工前晒肥B女 - 馮仁昭</title></header><body><h1>馮仁昭四圍超：陳自瑤復工前晒肥B女 - 馮仁昭</h1><p>王浩信老婆陳自瑤（YoYo）4月尾生咗囡囡，近排YoYo都留喺屋企專心湊女，噚日佢喺微博貼咗囡囡張近照出嚟，只係個幾月大嘅人仔，見YoYo囡囡肥嘟嘟，下巴肥到貼住心口，好得意。至於YoYo休息咗成個月，後日會復工出席活動，同老公王浩信一齊努力搵奶粉錢，爸爸媽媽咁努力賺錢養囡囡，相信囡囡嚟緊會食得更肥肥白白。</p></body></html>
<html><header><meta charset="utf-8"><title>陳爽趕嫁金融才俊</title></header><body><h1>陳爽趕嫁金融才俊</h1><p>本月21日29歲生日的陳爽，昨日到電視城出席六月星辰，手戴5卡心形鑽石求婚戒指的她表示，在30歲前可以嫁得出，她說：「我哋拍咗拖年幾，係朋友介紹，好多朋友嘅願望係30歲前嫁，家我啱啱好嫁到，安全喇！我都有問佢點解咁快想結婚，佢話搵啱人就要快啲結。」<br>陳爽下嫁銀行界金融才子AnthonyLeung，將於今年12月2日在三亞舉行婚禮，並於明年1月20日在港再擺酒，會先後在家鄉哈爾濱及意大利影婚紗相。陳爽表示求婚過程相當浪漫：「之前我哋去法國住喺一間古堡，佢將所有想講嘅嘢寫喺iPad，最後一句係嫁畀我喇！我睇吓隻戒指，都幾靚，就答應咗！」<br>採訪、攝影：楊潔雯</p></body></html>
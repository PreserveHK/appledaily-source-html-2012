<html><header><meta charset="utf-8"><title>馮仁昭四圍超：韋啟良冒雨行婚禮 - 馮仁昭</title></header><body><h1>馮仁昭四圍超：韋啟良冒雨行婚禮 - 馮仁昭</h1><p>韋啟良同泰迪羅賓喺去年金像獎憑《打擂台》奪得最佳原創電影音樂獎，韋啟良噚日小登科，迎娶圈外女友鄒燕玲，註冊儀式喺紅磡都會海逸嘅露天花園進行，雖然落住毛毛雨，但泰迪羅賓、邵音音都有出現。問到泰廸羅賓會唔會作番首歌祝賀一對新人？佢話：「以前成日夾band同jam歌，邊首啱就攞去用。」</p></body></html>
<html><header><meta charset="utf-8"><title>NBA趣趣地：巨無霸襟撈抵佢發</title></header><body><h1>NBA趣趣地：巨無霸襟撈抵佢發</h1><p>星期一係名宿「巨無霸」奧尼爾（圖）40歲牛一，佢去咗中國長沙出席啤酒商活動，乘機吸金，據報話執成30萬美金（230萬港元）。而佢喺活動上亦都十分識做，話一路以嚟都打遍內線無敵手，直到姚明出現先有勁敵；之後又話小馬唔畀機會易建聯，令人難以置信。「巨無霸」呢啲就真係襟撈。</p></body></html>
<html><header><meta charset="utf-8"><title>馮仁昭四圍超：姚子羚一星期三次相睇 - 馮仁昭</title></header><body><h1>馮仁昭四圍超：姚子羚一星期三次相睇 - 馮仁昭</h1><p>姚子羚同蕭正楠日前喺澳門出席Clinique護膚品活動，單身嘅子羚自爆媽咪同朋友頻頻介紹佢相睇，因為佢哋擔心子羚會變剩女，子羚話：「高峰時試過一個星期出席三次相睇活動。」不過佢話有位圈外男性朋友家互相了解中，至於有冇機會發展，要再慢慢睇吓。子羚話隨時準備結婚，希望35歲前可以結婚生仔，最好有幾多生幾多。</p></body></html>
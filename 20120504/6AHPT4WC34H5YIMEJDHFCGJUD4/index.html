<html><header><meta charset="utf-8"><title>李彩華醉醺醺走人</title></header><body><h1>李彩華醉醺醺走人</h1><p>LadyGaGa前晚在亞博館舉行第二場香港個唱，繼續吸引藝人追捧，包括李彩華（Rain）、薛凱琪、黃耀明、JaniceMan、鄧紫棋（G.E.M）、蔡一傑和李玟等，而首場已孖住陳冠希炒GaGa裙底的謝婷婷前晚相約朋友二度捧場，完騷後她繼續影相癮發作，與友人在舞台前合照。</p><p>李彩華與眾好友睇騷，完騷時人多擠逼，當中疑似Rain男友Derek一見記者就彈開。由於場館准許飲酒，Rain似乎飲了不少，離開時醉態畢露，要兩名女友人攙扶離開。問她GaGa在場內有沒有大膽言論，Rain說：「都係ILoveHK嗰啲，粗口都有少少啦。」<br>薛凱琪就讚GaGa騷值十分滿分，但認為張國榮的個唱才是最好看，她說：「睇完更加尊重GaGa，造型就冇學，都冇人想睇我bratop。」又有歌迷興奮到跳甩鞋，完騷時赤腳離開。<br>採訪：譚倩宜<br>攝影：黃偉雄</p></body></html>
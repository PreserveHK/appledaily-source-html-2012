<html><header><meta charset="utf-8"><title>雲想衣裳：好色周秀娜　與誰有一腿？</title></header><body><h1>雲想衣裳：好色周秀娜　與誰有一腿？</h1><p>月曆翻到5月，氣溫立即標上30℃，早前周秀娜（Chrissie）的海南弄潮春光已為各位率先熱身，宣告Summerhasarrived！回到香港，娜姐雖然封胸，但也毫不吝嗇轉騷長腿，示範ColourfulSummerLook，踢走夏天鬱悶感！<br><br>撰文：尹二三　<br>攝影：陳盛臣　<br>場地：HoorayBar&amp;Restaurant（28950885）<br>Makeup：MichelleTong@ND&amp;Co.　<br>Hair：DanielCheng@Chin.G</p><p>鞋癡自白</p><p>最近Chrissie雙美腿好唔得閒，在國內為《舞動奇蹟》密密練舞後，就要到海南島沙灘與楊冪和劉愷威合作拍攝《Hold住愛》。暫時留港「重操故業」做Model，講起買鞋戰績便嘰嘰喳喳滔滔不絕，始終十個女人九個鍾意買鞋，她也不例外，「自己好鍾意儲鞋，平日行街都特別留意鞋款，因為我覺得全身的裝扮十分重要，唔可以全身着到好靚但對腳又好唔夾個Look。」而夏天必備的是凉鞋，Chrissie寄語今季記得襯Leggings和短襪營造層次，玩撞色撞Print，「今季我買的衫都偏向淺色和Colourful，好似黃色和紅色，所以都買咗好多彩色鞋去襯，夏天都想個人開心啲舒服啲。唔使做嘢時基本都以舒服為主，平日鍾意着平底鞋和凉鞋，就算企得耐都唔會攰。」難怪她一穿上MBT後就唔捨得除，想拎返大陸拍劇時着，有型、方便又舒服，仲即時拉埋化妝師和經理人齊齊「團購」！</p><p>揀手彩鞋</p><p>Chrissie話最愛粉紅色和螢光色系，她身上穿的桃紅色MBT就只得d2r搵到；另外澳洲品牌SENSO，螢光黃厚底鞋與MBT的設計異曲同工，高人一等但着得舒服，款式更特別，唔怕同人撞。由意大利膠製家具名牌Kartell踩過界與同鄉Moschino合作的交叉系列，包括平底、Platform厚底和船踭三款，顏色勁Sharp，與今季最潮的彩色Pattern短襪是絕配！Kartell的鞋款全於意大利生產，採用不含毒性而且可完全循環再造的TechnoPolymerThermoplastic作原材料，着上腳十分輕！不過講抵買，就不及Catalog內找到的Melissa副線mel的拖鞋和凉鞋，售價超親民，襯Beachwear、飄逸長裙或學Chrissie襯Jumpsuit一樣百搭，買多幾對襯衫都唔肉赤！</p><p>勿忘修甲</p><p>Chrissie這陣子馬不停蹄，「《紫荊俠》嚟緊十月就會開拍，最近都忙着練功夫。」但也沒有偷懶忽略保養，持續運動後身形比以前更消瘦，但招牌上圍依然Keep得住，惹人羨慕。作為女神，FromHeadToToe都要100分，她告誡各位着凉鞋時一定要注意打理腳部與腳甲，「女仔人家除咗要留意手指之外，腳趾都好緊要，尤其是腳趾都要打理得好好，平時要按摩、搽潤膚膏、修甲同搽指甲油，千祈唔好對鞋好靚但腳甲唔靚。」</p><p>a.Catalog（25063928）<br>銅鑼灣時代廣場607-608號舖<br><br>b.d2r（25246992）<br>金鐘太古廣場L1-144號舖</p></body></html>
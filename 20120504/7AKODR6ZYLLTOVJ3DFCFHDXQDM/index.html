<html><header><meta charset="utf-8"><title>蘋機會：盛女揸槍作戰　三級篤射</title></header><body><h1>蘋機會：盛女揸槍作戰　三級篤射</h1><p>盛女Bonnie人氣越嚟越高，連SCEH搞嘅射擊Game巡禮，都搵佢過嚟「試射」。盛女盛男唔怕剩，皆因五月PS三大射擊勁Game陸續出籠陪住你，打頭陣有PSVita期待已久嘅《Resistance》，外星敵人樣衰兼核凸，恨不得亂槍爆佢頭兼斷佢手，畫面暴力血腥，難怪遊戲被列為18禁！<br><br>記者：許福合<br>攝影：江紹文</p><p>18禁血腥畫面</p><p>《Resistance》系列屬PS3王牌射擊大作，續作轉場在PSVita推出，滿足晒粉絲隨時隨地上戰場拼搏的慾望！故事背景設定在第二及第三集之間，當時正值合成獸大舉入侵美國東岸，玩家進入遊戲後，要化身成消防員湯姆萊利，在亂世中既要尋找家人，更要同倖存者並肩作戰！<br>值得留意遊戲被評為限制級的18+，基本上要有成人身份證先玩得，全因不乏血腥暴力場面。好彩血肉橫飛嘅只係外星合成獸，加上Vita版多咗直接篤芒開槍，射擊難度大幅降低，連盛女Bonnie試玩完，齋靠輕觸芒嚟瞄準，一樣殺個不亦樂乎。「估唔到咁容易上手，第一次只係玩咗五分鐘，都已變成神槍手！」除了射擊外，更可觸控前芒使用手榴彈及斧頭攻擊，而機背觸控則可在掩護物後偵測戰況，可算為Vita版度身訂做不少新元素，值得期待。</p><p>《Resistance：BurningSkies》</p><p>主機：PSVita<br><br>類型：射擊<br><br>推出：5月29日<br><br>售價：$298</p><p>PS3新Game夾射<br>阿雪揸支Move去打仗</p><p>《GhostRecon》新增標記功能，協調隊友進攻或從側翼夾擊敵人。新作支援3D及Move體感操作，靚女阿雪揸Move槍掃射一輪後，大叫叢林戰夠真實，「要不停避開敵人，好刺激！用Move比手掣更易瞄準。」</p><p>《GhostReconFutureSoldier》<br>（PS3，5月24日推出，$388）</p><p>Kali等玩32人混戰</p><p>透過「戰鬥與建造」系統，玩家既要佈局行軍，更需搞埋物資補給等「食腦」玩法，連遊戲達人Kali都讚：「籌劃建築物有新鮮感，更期待同班Friend玩32人連線對戰。」</p><p>《Starhawk》<br>（PS3，5月8日推出，$388）</p></body></html>
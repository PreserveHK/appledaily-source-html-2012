<html><header><meta charset="utf-8"><title>GaGa粉絲扮嘢大格鬥隊啤MaMa險勝大點阿芝</title></header><body><h1>GaGa粉絲扮嘢大格鬥<br>隊啤MaMa險勝大點阿芝</h1><p>【GaGa瘋之歡樂滿GaGa】政府擬立法收緊二次創作，但GaGa粉絲一於少理，趁偶像來港開騷發揮創意，把GaGa過往造型再創作擺上身，連鍾楚紅都野性打扮趁熱鬧，堪稱香港史上最多人扮嘢的演唱會。</p><p>藝人始終未及fans去得盡，幸卓韻芝挽面子，其鬼僕造型除贏得高登近四千負評外，更殺入GaGa扮嘢比併第二位，輸了個馬鼻給雌雄莫辨的隊啤MaMa。阿芝昨日在電話中說：「睇騷前一晚，GaGa夢召我同班朋友要呢個造型去捧場，醒咗大家都着咗魔咁打扮，我當晚企第一排，GaGa兩次行埋嚟同我講you'resocute，呢啲叫cute，我返屋企成晚瞓唔着囉！」GaGa今日和後日最後兩晚開騷，各位小魔怪要挑機就把握機會！<br>撰文:朴呱呱</p></body></html>
<html><header><meta charset="utf-8"><title>脊患長子籌錢救肺癌母<br>「趁未做手術，多啲享受天倫樂」</title></header><body><h1>脊患長子籌錢救肺癌母<br>「趁未做手術，多啲享受天倫樂」</h1><p>癌魔破壞健康，卻毀不了幸福家庭！嫺姨（61歲）和丈夫（70歲）憑雙手製造傳統糕餅，養育兩名兒子。退休後夫婦和睦、兩兒孝順，她卻患上肺癌，且擴散至脊椎、淋巴和胃部，須服食自費標靶藥Iressa。長子接受脊椎手術後，四出撲藥救母，不料申請關愛基金困難重重。嫺姨斷藥迫在眉睫，蘋果日報慈善基金已撥款資助購買一個月藥，其後每月逾1.3萬元藥費卻仍未解決！記者：王淑君</p><p>嫺姨的長子Brian（32歲）憶述：「阿媽同阿爸喺村口開糕餅舖，蒸傳統糕點賣，好似缽仔糕、白糖糕，仲會供應畀食肆，好多村民都向我哋買，我同細佬以前放學都會幫手，過時過節就最忙，因為會整多啲畀慈善機構。就係咁捱到層樓，養大我哋。家阿爸年紀大整唔到餅，先轉做士多。」他或因少時以錯誤姿勢搬重物，傷及椎間盆，年初醫生建議動手術，「手術都幾大風險，但唔做就隨時會癱」。</p><p>全家過完一關又一關</p><p>嫺姨全家過完一關又一關。今年5月，嫺姨上樓梯時經常失平衡，又易氣促，經檢查發現她兩邊肺部佈滿白點，翌月底Brian動手術前一星期，她證實患上肺癌，並已擴散。<br>Brian手術後暫無法工作，嫺姨為免增加兒子負擔，改服中藥，但病情更趨嚴重。她說：「病後一食嘢就嘔，兩個月就瘦咗40幾磅，仲嚴重咗！」她終「聽話」服食自費標靶藥，吃了一個月，體重漸升數磅，肺部的白點亦減少一半。<br>惟藥費高昂，Brian停工，單靠士多微利和任裝修工人的幼子一萬多元的收入，難以應付。<br>Brian曾向關愛基金求助，豈料嫺姨為非基因病變案例，受惠機會甚微，且要求化驗肺癌組織。嫺姨因患有糖尿病、高血壓，曾輕微中風，再抽組織恐有爆肺危險。</p><p>一張輪椅母子輪流坐</p><p>癌症令嫺姨失去健康，但使一家靠得更近。Brian說：「家我唔行得耐，佢行耐啲又會氣促，我哋出街帶一張輪椅輪流坐。阿爸知阿媽行去買餸，就買咗張連椅枴杖畀佢。」嫺姨更即場示範使用枴杖椅，笑說「家平衡到，唔會跌」。<br>「不過，我10月中要再做脊椎手術，割癌細胞。」嫺姨說罷，Brian即幽幽地說：「所以趁未做手術，佢身體又支持到，我哋帶佢去多啲地方睇吓同行吓，多啲享受天倫樂。」<br>「嫺姨」捐款編號：C3294<br>網上捐款： http://charity.appledaily.com.hk/donate <br><br>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>中國銀行：012-898-00067655<br>滙豐銀行：580-198836-001<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3294">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3294">捐款記錄</a></div></p></body></html>
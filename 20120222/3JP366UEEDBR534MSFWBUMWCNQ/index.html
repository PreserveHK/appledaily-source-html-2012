<html><header><meta charset="utf-8"><title>馮仁昭四圍超：醉娃Mika剝衫遊街 - 馮仁昭</title></header><body><h1>馮仁昭四圍超：醉娃Mika剝衫遊街 - 馮仁昭</h1><p>郭秀雲同錢小豪嘅乖仔錢景峰戀事多籮籮，之前同模媽咪陳靜儀（Mia）分手後就搭上另一模蕭美卡（Mika），不過之前有傳疑因錢景峰一腳踏兩船搞到同Mika分手，女方受情傷不時同姊妹訴苦，近日聽聞仲借酒消愁。前晚Mika跟同門模Cassie夜戰蘭桂坊，佢哋先喺酒吧飲酒，雖然當晚天氣凍凍哋，但Mika同Cassie只係着薄外套同tee，Mika嘅T恤領口好闊，如興起彎身隨時走光。</p><p>情緒大起大落</p><p>喺酒吧度Mika同Cassie飲咗多杯雞尾酒，飽受情傷嘅Mika一時開懷大笑，但轉頭又苦口苦臉。喺酒吧飲完，Mika同Cassie仲唔夠，走時各自叫咗支啤酒邊行邊飲。飲咁多梗係變醉娃，突然Mika除咗件tee剩番個黑bra，Cassie癲埋一份跟住除，兩個齋着黑bra通街走，唔少途人見到都嘩嘩聲，但佢哋完全唔理人仲一度企唔穩玩到坐埋落地，喧嘩完一輪後Mika同Cassie又着番衫若無其事繼續搵地方玩，名副其實嘅豪放女。</p></body></html>
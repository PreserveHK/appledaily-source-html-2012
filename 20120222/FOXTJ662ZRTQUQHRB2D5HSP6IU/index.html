<html><header><meta charset="utf-8"><title>蘋機會：Q-pot.出手機　甜到漏</title></header><body><h1>蘋機會：Q-pot.出手機　甜到漏</h1><p>喜歡吃甜，可能係女人天性，望住SHARP呢款朱古力Phone，未食已引發出快樂因子！今勻互乘「美食天王」Q-pot.出限量特別版，滿身朱古力裝扮凹凸有手感，跟機仲有CHOCOBED無線充電器，襯埋朱古力Theme、MiniGame，問你班甜姐兒點頂！<br><br>記者：陳國輝<br>攝影：陳盛臣<br>Model：Rika@GME淘女郎</p><p>史上最靚充電器</p><p>心水清，就知道SH-04D並非SHARP最新型號，但結合咗Q-pot.，形象果然超爆！Q-pot.由日本設計師TadaakiWakamatsu所創立，咪睇佢設計嘅產品都係朱古力、甜餅、蛋糕等極盡精緻嘅「食物」，講真，其實全部都係MobileAccessories！<br>呢款特別版全球限量50,000部，正面鋪滿一層厚「朱古力」，而背面則採用傳統ChocolateBar主題，喺鏡頭隔籬，仲不斷溶化，全身立體設計，手感過癮到你唔信。但好戲在後頭，包裝內特別附送一磚半透明嘅CHOCOBED，睇真啲原來係一個無線充電座，只要將手機輕放上，紅燈即着，慢慢幫部手機充電。</p><p>MiniGame收集甜品</p><p>配置功能如Android2.3系統、800萬像素相機、3.7吋芒以及IPX5/7國際防水標準等規格，過往日系機早已食過翻尋味，無必要再特別介紹；反而Q-pot.Phone內置多項朱古力主題玩意，好啱一班甜姐兒。例如Q-pot.Theme就設計咗一個朱古力時鐘同埋一隻周圍走嘅為食鬼；仲內置一款《SweetsDrop》，亦即經典《撞磚》所演化嘅朱古力MiniGame，過關後，你可以不斷收集各式各樣甜品，勁滿足！</p><p>Profile</p><p>系統：Android2.3　<br>處理器：MSM82551GHz<br>記憶體：2GBROM+512MBRAM<br>主要功能：3.7吋QHD屏幕、800萬像素相機、CHOCOBED無線充電器、Q-pot.牆紙、《SweetsDrop》遊戲、IPX5/7國際防水標準<br>查詢：三禾電氣（23740618）</p></body></html>
<html><header><meta charset="utf-8"><title>趣趣地：韋咸冇龍用照炒黑池</title></header><body><h1>趣趣地：韋咸冇龍用照炒黑池</h1><p>韋斯咸前晚作客黑池，喺53分鐘有門將羅拔格連領紅牌，要阿仙奴借將中場蘭斯貝利（圖）串演龍門，但一樣掂，最終贏4:1；家陣以1分領先次席嘅修咸頓重登英冠榜首。話時話，今仗係佢哋連續第3場有球員被逐，唔怪得連領隊艾拿迪斯都忍唔住出聲，要班球員好好控制一下自己啦！</p></body></html>
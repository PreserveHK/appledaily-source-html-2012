<html><header><meta charset="utf-8"><title>趣趣地：申花組法國雙煞</title></header><body><h1>趣趣地：申花組法國雙煞</h1><p>上海申花簽杜奧巴唔成，日前就轉移目標，向英冠球隊雷丁借用法國嘅22歲前鋒曼錫（小圖），等佢同安歷卡合組法籍雙箭頭；而安歷卡喺周二於上海嘅友賽（呢場亦係安歷卡隨申花返上海後嘅首場比賽），開波40秒就閃電入球，助申花以3:1贏湖南湘濤，嚟個下馬威（圖）。</p></body></html>
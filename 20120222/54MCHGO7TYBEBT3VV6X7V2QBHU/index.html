<html><header><meta charset="utf-8"><title>李詩韻擦鞋升一線</title></header><body><h1>李詩韻擦鞋升一線</h1><p>李詩韻與李亞男昨日於灣仔出席新型號手機發佈會，李亞男自爆被女性朋友抱怨重色輕友，笑言要多找她們聚會。<br>有指李詩韻與賈曉晨、黃智雯、馬賽及高海寧等會被無綫力捧為新一代五大花旦，詩韻說：「係咩？真係唔知，如果係真會開心，公司一向對我好好，近年都有發揮。」今年是否多劇拍？她表示劇集一向有，反而是賺錢多了，更賣口乖說：「我之前化妝學校退咗股少咗份收入，但係出席活動同接工作嘅收入可以補番，我都想全情投入無綫工作！」<br>有指她與劉晨芝參加瘋狂派對，詩韻解釋：「我同劉晨芝係朋友，都想幫佢解釋佢喺外國返嚟可能係wild啲，但唔係濫交。而我嗰啲只係普通相，自己都冇乜蒲。」<br>採訪：文國駿<br>攝影：陳順禎</p></body></html>
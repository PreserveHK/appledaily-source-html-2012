<html><header><meta charset="utf-8"><title>宅錄：八分乾轉凍風　吹得貼服</title></header><body><h1>宅錄：八分乾轉凍風　吹得貼服</h1><p>趕出門口唔吹頭？就好似撻塊濕布喺頭度，易冷親之餘，於春天潮濕天氣還會令個頭變得更塌、更易出油！今日就教各位愛美一族，揀個吹得快靚正嘅風筒，等你幾分鐘Set個靚頭出街！<br><br>記者：張文蕙<br>攝影：陳盛臣、蔡家輝<br>Model:Shiya@GME<br>鳴謝：鉅記行</p><p>正負離子風筒神奇焗油</p><p>鉅記行負責人陳福成（Francis）表示，良好的風筒就算大力掉在地上，外殼都不會毀爛：「如果個殼跌一跌就爛，咁啲碎片就好易跌入出風口，妨礙摩打運行；當你吹髮時聞到燶味時，就要小心了！」硬淨的外殼最好有PA塑料，內裏包括尼龍成份，變得更少機會毀爛。此外，安全風筒應具備AutoRelate功能，當風筒過熱時，安全銅片會自動彈開斷電免爆炸。<br>「呢個年代1500W風筒已算落後，2000W才算是專業風筒的最低要求。吹的風力每小時應達55至60立方米的風速，咁樣吹頭先快乾。」嚟緊新一代風筒X6Fashion，將會一機有齊正負離子功能；正離子可以打開頭髮鱗狀表層，吹一吹，再做焗油或塗營養液，吸收的養份自然更多，之後再用負離子吹頭，頭髮的鱗狀表層此時關閉，頭髮就變得立立令，而且無咁易斷！</p><p>超方便旋風卷</p><p>這個WestTrendsTornadoDiffuser旋風卷，絕對係趕頭趕命出街嘅女性恩物！即場搵Model測試，先將旋風卷的底部拆開，插在風筒後將頭髮放入筒頭，上下郁動，大約一分鐘，頭髮便形成尖尖的鬈曲狀；之後又蓋上旋風卷的底部，同樣動作，卻化成了波形的內向鬈髮。<br>旋風卷還備有左右旋轉風向選擇，不妨多作嘗試，分分鐘吹出嚟唔止得兩種Feel。</p><p>六大最強風筒！</p><p>冷風平伏鱗狀表層</p><p>AVEDA的TopStylist&amp;TechnicalTrainerGloryChan指出，其實用熱風吹頭唔係唔得，不過吹髮前應用一啲具防熱能力的專用護髮產品，待頭髮乾至八成嘅時候，應轉用冷氣，除了定型外，亦可幫助平伏頭髮表面的鱗狀表層。<br>佢仲提醒我哋，洗頭之後用毛巾的方法應該係「吸」水，千萬唔好上下抹，因為呢個動作係好傷頭髮㗎！<br>吹完頭之後，可用DamageRemedyIntensiveRestructuringTreatment補水鎖濕，內含來自有機植物的奎藜籽的蛋白質，滲透力好強，有效重建受損髮質，而且亦含有滋潤的黃柏、檀香木、苛苛芭油等，令髮絲得以補水，更有保護的功效。</p><p>吹後補品</p><p>吹前補品</p><p>店舖資料</p><p>a.鉅記行（23641327）<br>b.Jusco（26276688）<br>c.AVEDA（27373026）</p></body></html>
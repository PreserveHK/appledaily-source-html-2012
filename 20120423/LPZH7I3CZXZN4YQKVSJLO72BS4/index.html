<html><header><meta charset="utf-8"><title>李妮博愛做小三</title></header><body><h1>李妮博愛做小三</h1><p>亞姐李妮昨日在尖沙嘴出席博愛醫院總理就職儀式，她透露今年是第三副主席：「兩年後將會成為主席，今年會搞單車百萬行、幫助弱勢小朋友去遊樂場玩，同埋中醫等活動。」早前李妮因與仁美清敍的主席羅霖意見不合鬧翻，問兩人可有再聯絡？她說：「已經冇聯絡，我都退會好耐，希望個會做得好。」<br>李妮又謂除了忙總理職務外，也忙於照顧家庭，她說：「我成日忙開會，都冇旅行大計，忙到7月會趁老公去美國公幹休息吓。其實我好怕飛，一飛就會掛住香港，平時最享受照顧老公、執屋同研究烹飪。」可有想過出烹飪書？她說：「都有諗過，但怕唔夠時間，十年前身體唔好，搞到腸胃同皮膚唔好，自始注意飲食。」<br>採訪、攝影：盧妹</p></body></html>
<html><header><meta charset="utf-8"><title>花絮：文仔入鄉隨俗派利是</title></header><body><h1>花絮：文仔入鄉隨俗派利是</h1><p>喺香港過農曆年，基士文樂在其中，除咗食應節食品，有3個小朋友嘅佢仲超級識做，親自向南華職員大派利是（圖）；個個見到當然第一時間撲埋去，同佢講「恭喜發財」啦！雖然唔知文仔封幾多錢，但有幸收到大球星嘅利是，真係甜到入心呀！</p></body></html>
<html><header><meta charset="utf-8"><title>花絮球迷難捨吳偉超上「馬」</title></header><body><h1>花絮<br>球迷難捨吳偉超上「馬」</h1><p>上季重返南華嘅港隊守衞吳偉超，今季長坐冷板，但早前喺省港盃表現搶鏡兼幫港隊捧盃，足主羅傑承賽後話會同教練高世安傾傾，點處理超仔喺球隊嘅位置。轉頭南華已經決定，放超仔去關係密切嘅天水圍飛馬。有球迷舉牌叫超仔唔好走（圖），不過，超仔去意已決，呢兩日就會向飛馬報到。</p></body></html>
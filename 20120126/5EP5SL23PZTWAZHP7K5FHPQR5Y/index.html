<html><header><meta charset="utf-8"><title>好不主席：一祝即發 - 盧先亞</title></header><body><h1>好不主席：一祝即發 - 盧先亞</h1><p>金融中心新春啟市，在此謹祝各位讀者龍馬精神、萬事如意。春節期間攜眷外遊，遠離塵囂，竟想不到在山野之中，碰到的外國人都會跟我們用普通話說：「恭喜發財！」難怪奧巴馬放寬中國人赴美的簽證之餘，還特地向全球「華人」送上龍年賀辭，其實想要討好的也就是佔絕大部份的中國人，連全球大哥都要爭在面上貼金，看上眼的還不是東方「富起來、豪得起」的龐大經濟和消費能力。</p><p>陸客霸道　政府無聲出</p><p>不過內地同胞財大之後，越來越氣粗的行徑去到甚麼地方都教人側目，而美國民眾亦非善類，對所謂大美國（當然在他們眼中即等同普世）價值的維護更是寸步不讓。所以現因有大陸旅客（陸客）大舉出國而生的種種旅遊事端，往後只會無日無之，搞不好還會鬧出外交風波。</p><p>入鄉隨俗　要學識尊重</p><p>不過到嗰陣，唔知港人又會否心裏暗快？皆因能夠假手於人，為自己消消氣。當然這番話肯定是政治不正確，咁咪即係：「鼓吹國外勢力介入，破壞中港關係？」查實呢幾年港人和陸客的糾紛與日俱增，而特區政府投鼠忌器的反應亦有目共睹，若然本地官員能夠挺身而出維護港人，我哋嘅手指又點會無端拗出？<br>其實這幾天身在異鄉，總會無時無刻提醒自己過客的身份。所謂「入鄉隨俗，進門問禁」，因此到泰國唔可以隨便摸小朋友個頭；而喺日本搭地鐵嗰陣千祈唔可以學似香港咁旁若無人大講電話，或者小至於要知道風呂未必可以帶毛巾入去泡湯。雖然有啲嘢嘅做法我都不明所以，甚至不以為然，但係人與人之間的相處，基本之道就係相互尊重，而其中行為表現就係遵守他處的慣例，更不要說是當地法規。縱使未必全然理解背後深層意義，甚至與一己之愛惡不同，但理應懂得考慮別人的感受和尊重他們的生活方式。<br>不過也就是這麼簡單的道理，陸客一概都係「闊佬」懶理，才積壓了家陣一觸即發嘅仇內情緒。而毋須那位瘋狗教授（相比之下咱們毓民不過係嗓門較大的芝娃娃）說甚麼：「香港現在全靠內地人旅遊，維護你們的生存，不然的話，變成臭港！」湮沒在銅臭、煙臭和嘴臭下的廣東道早已教人掩鼻而過。<br>盧先亞</p></body></html>
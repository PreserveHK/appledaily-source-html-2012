<html><header><meta charset="utf-8"><title>徐子珊露肉腿凍到痹</title></header><body><h1>徐子珊露肉腿凍到痹</h1><p>徐子珊及關菊英昨日在沙田馬場為賀歲馬表演，天寒地凍，沙田更低至五、六度，子珊在露天舞台穿上短裙露長腿，連白色褸也除下，大跳勁跳。她說：「凍呀，今日特別凍，跳到腳都痹，喺台上都想着褸，不過見大家好熱情，都OK。」問她有冇買馬發新年財？她謂初二已經贏錢：「發咗啦，頭先都有利是收，等陣或者買吓、試吓。」</p><p>阿倫愛駒出賽</p><p>子珊今個星期開始拍新片，在片中要做爛蒲枚精，她希望去夜店蒲但沒朋友相陪。譚詠麟有馬「財神駕到」出賽，溫拿五虎彭健新、鍾鎮濤（阿B）等入場等拉頭馬，最後愛駒跑第三，阿B說：「噚日去澳門發咗新年財，今日趕返嚟再發，希望過幾日book到機位去北海道，個女話未見過雪。」<br>採訪：盧妹　攝影：林德雄</p></body></html>
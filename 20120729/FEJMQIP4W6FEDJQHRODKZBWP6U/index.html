<html><header><meta charset="utf-8"><title>Gwen細仔大鵬展翅</title></header><body><h1>Gwen細仔大鵬展翅</h1><p>美國女歌手GwenStefani忙於幫組合NoDoubt搞復出，所以一得閒即帶心肝椗Kingston同Zuma享受親子樂。噚日Gwen同兩隻馬騮及保母去咗紐約中央公園癲番餐，玩機動遊戲時兩條豆非常興奮，細仔Zuma仲熱到剝衫，點知食鐵甲奇俠雪條時搞到成身都係，認真論盡豬。</p></body></html>
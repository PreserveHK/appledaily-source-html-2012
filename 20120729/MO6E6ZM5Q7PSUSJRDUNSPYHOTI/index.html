<html><header><meta charset="utf-8"><title>中環在線：陳南祿政治正確　獨愛美心飯 - 李華華</title></header><body><h1>中環在線：陳南祿政治正確　獨愛美心飯 - 李華華</h1><p>講開快餐、茶餐廳，聽講年薪兩千幾萬嘅恒隆地產（101）董事總經理陳南祿（Philip），中午如果冇約人食晏傾生意，多數幫襯快餐店，邊間？梗係佢太太伍氏家族開嘅美心集團啦。</p><p>好女婿唔幫襯對手</p><p>Philip平日通常約人喺中環幾間「MembersOnly」嘅高級會所食晏，如果冇約人就會走去公司附近嘅can.teen買外賣，以前佢喺太古返工時會去海富中心嗰間，家就過條馬路去太子大廈嗰間。<br>Philip太太係美心太子女伍淑恩，佢幫襯美心集團嘅快餐店認真政治正確，如果俾人影到佢幫襯大乜乜、大物物就真係尷尬。聽講佢仲係自己排隊買，好少叫秘書代勞，都算係咁。好多高層以為自己係大人物，排隊買外賣咁拋頭露面嘅嘢，一定唔做。查實平日坐喺公司開會做嘢，行吓運動吓咪好囉。</p></body></html>
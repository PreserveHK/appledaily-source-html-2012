<html><header><meta charset="utf-8"><title>搜袋日：徐濠縈追求渺小</title></header><body><h1>搜袋日：徐濠縈追求渺小</h1><p>作為潮人，itbag如走馬燈每季轉是指定動作，反而開潮店的徐濠縈近年少用itbag，多以細size的clutch傍身。阿徐笑言愛上10公里跑步運動後，用的袋size越來越細，她笑說：「有時去跑步搭的士去，都係帶少少現金就出發。」如阿徐近日就愛上用YSL的豹紋小totebag，她說：「由於個袋細，更加冇用銀包大半年，我多數都係帶少量現金同信用卡出街。」</p><p>　</p><p>整日行裝中，阿徐的隨身物反而以電子gadget類為主，iPhone、Blackberry電話各有一部、一部朱祖兒別注的Canon儍瓜機，裝身的潮物只有KarenWalker太陽眼鏡，化妝品只有簡單的胭脂、潤唇膏、遮暇膏及睫毛液等，輕裝瀟灑上路。<br>撰文：梁錦雯</p></body></html>
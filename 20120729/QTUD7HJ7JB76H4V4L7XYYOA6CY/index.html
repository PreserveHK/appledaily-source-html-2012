<html><header><meta charset="utf-8"><title>吳卓羲情敵　默認戀馨予</title></header><body><h1>吳卓羲情敵　默認戀馨予</h1><p>吳卓羲（Ron）最近被爆與富家女玩情慾微信，令女友張馨予嬲爆嗌分手。不過，失戀的Ron仍是搵銀至上，前晚他一個人去了澳門金沙賭場內一間酒吧做騷，約有六、七十人捧場，不少內地人向他索簽名及影合照。Ron在台上唱了幾首歌，當中包括《別怪他》，未知是否獻給馨予的心聲。</p><p>「冇擺嘢喺度」</p><p>昨日Ron與徐子珊等又在大埔拍《戀愛季節》，Ron表示與馨予分手後沒有聯絡，但承認有見過馨予腰間的紋身。日前追求馨予的李晨在微博發功，默認二人的新戀情，並表示談戀愛關他人何事。對此Ron說：「佢咁靚女，向來多人追，但呢啲問番佢。」至於馨予表示會拿走放在Ron家的物品，他說：「冇，不嬲冇擺嘢喺度，咁我睇睇。」有傳Ron誤墮桃色陷阱，他表示沒有考究，但以後會小心玩微信。子珊則表示未有安慰Ron，亦不信Ron誤墮陷阱：「寫到咁勁真係厲害。」<br>另外，馨予昨日在微博寫道：「反正怎樣都會有看不慣自己的人，那麼還不如真實的做自己比較快樂無憂。共勉。」<br>採訪：黃曉妍<br>攝影：楊浩賢、黃文偉</p></body></html>
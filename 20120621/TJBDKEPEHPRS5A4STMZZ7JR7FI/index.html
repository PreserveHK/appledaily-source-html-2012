<html><header><meta charset="utf-8"><title>馮仁昭四圍超：邵音音又唱又演酬勞勁 - 馮仁昭</title></header><body><h1>馮仁昭四圍超：邵音音又唱又演酬勞勁 - 馮仁昭</h1><p>焦媛同邵音音噚日喺新城宣傳下月演出嘅舞台劇《飢餓藝術家》，佢哋喺劇中演母女，焦媛仲演一個患有厭食症嘅人，焦媛話原本90幾磅，家想再瘦多5、6磅。另外，經過合作，焦媛大讚音音姐記憶力超勁，第一日排練已記得晒所有台詞。而音音姐喺劇入面要唱歌，問佢又唱又演有冇加酬勞？音音姐笑住話：「加無可加喇，我已經去得好盡。」</p></body></html>
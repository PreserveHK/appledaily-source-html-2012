<html><header><meta charset="utf-8"><title>達明再開騷唱特首</title></header><body><h1>達明再開騷唱特首</h1><p>達明一派為慶祝去年成立25周年，再度復合，今年4月假紅館舉行一連四場演唱會，叫好叫座，東亞決定為達明一派開Part2，將於8月18、19日舉行兩場，地點則移師赤鱲角亞洲博覽館，雖然近期不少演唱會加價，但達明決定保持原價，最貴門票依然賣$480。<br>黃耀明昨日在電話中開心說：「好好玩，好正，好驕傲。」Part1演唱會反映了不少社會現象及時事，明哥表示：「因為距離Part2已經有幾個月，社會好多嘢唔同咗，特首都轉咗莊喇，所以Part2會加入新元素。」而加場地點轉移亞博，明哥笑謂：「為咗方便演唱會移師北上做巡迴，接近啲祖國，希望快啲批到，一步一步，迫近祖國。」劉以達表示：「演唱會唔加價係鼓勵大家睇live。」<br>採訪：山葵</p></body></html>
<html><header><meta charset="utf-8"><title>蘋機會：SONY桌機玩裸眼　貞子Free啲</title></header><body><h1>蘋機會：SONY桌機玩裸眼　貞子Free啲</h1><p>裸眼3D越嚟越普及，手機、相機、55"大電視紛紛支援，最近連Desktop都趕潮流，SONY部24"一體式電腦，不單免除戴立體眼鏡嘅煩惱，佢仲叻到打側睇都有3D，毋須左就右就，就算貞子爬出嚟，任何角度都有良好嚇人效果，睇同扮嗰個都「Free啲」！<br><br>記者：許福合<br>攝影：楊錦文<br>Model：Pinky@PureModels</p><p>打側一樣得</p><p>簡單就是美，見到這部VAIOL，就可理解這句話的意思，機身連電腦主機一體化，銀身腳架，24吋的屏幕，相比同尺寸的LCDTV，論體形相差不大，再加上無線鍵盤及滑鼠，電腦就係咁簡單。<br>這部i7桌面電腦，除了規格相當高階外，內置Blu-ray碟機還支援3D效果！由於採用裸眼3D屏幕，毋須佩戴3D眼鏡已可感受到立體畫面，而且屏幕質素相當不俗，即使走到電腦兩側，仍看到真實的3D效果。原來VAIOL利用視像鏡頭追蹤用家臉部，繼而調整3D效果，毋須坐定定，又唔使長期戴住3D眼鏡，實在玩得更舒服瀟灑！雖跟戴眼鏡睇既3D電視比，層次稍有不及，但跟筆者過往看過的裸視屏幕比較，VAIOL的殘影是最少的，光度亦最足夠。試看《變形金剛》這類動作片，都無頭暈轉向的感覺。
</p><p>Touch芒畫公仔</p><p>VAIOL個裸眼3D屏幕，仲有好多過癮玩法，除咗利用軟件《PlayMemoriesHome》，可重溫3D相機、手機、DV拍出嚟嘅立體影像外，還內置NVIDIAGeForceGT640M顯示卡，視像記憶體高達2GB，用來打機當然可開到最高畫質，而PS3的玩家亦可透過HDMI連接，玩PS3的3D遊戲。除裸眼3D外，原來屏幕還是輕觸式，可直接在屏幕上操作Windows，還附送《FamilyPaint3D》，讓用家在屏幕上「畫公仔」，再存成3D圖畫，可收藏或上載至YouTube與朋友分享，小朋友一定玩得好開心。</p><p>三招玩盡3D芒</p><p>SONYVAIOL</p><p>處理器：Inteli72.3GHz<br>屏幕：24吋（裸眼3D、輕觸式）<br>顯示卡：NVIDIAGeForceGT640M<br>記憶體：8GB<br>硬碟：2TB<br>查詢：SONY（23452966）</p></body></html>
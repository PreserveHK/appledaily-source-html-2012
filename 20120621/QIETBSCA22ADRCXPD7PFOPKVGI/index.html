<html><header><meta charset="utf-8"><title>雲想衣裳：拍翼3D手袋</title></header><body><h1>雲想衣裳：拍翼3D手袋</h1><p>今期流行3D？電影、時裝、潮流玩意，一切都好像和3D扯上關係，追求多角度觀賞。今回介紹的小店，以3D立體手袋起家，跟設計師對談後，才發現原來設計立體單品背後，先要學會《庖丁解牛》！所以話，做設計師真係唔容易！<br><br>記者：陳子穎<br>攝影：黃子偉<br>模特兒：Sadelle@PureModels</p><p>專人送你一對翼</p><p>喜歡小店，因小店背後各自都有不一樣的故事。設計師亦然，很多時我們喜歡一件物品，只留意它的外表，卻忽略其內涵。像眼前我形容為「白色翅膀」的袋，ISCOVCreativeDirectorFrederick不喜歡我隨意替其命名，連忙糾正我，「它叫TheVaticanFair。」曾幾何時，我也會怪設計師太執着，但換了身份，就會明白所有東西都是有名有姓。「你見到靚女會點形容？會叫Angel。TheVaticanFair的靈感就是來自天使的翅膀，希望女仔用咗好似天使咁靚。」他還解釋因想做到走路時翅膀悠悠揚起的效果，便利用3D配合。但其實這是頗難的，因要令翅膀逼真必須有彎度，實際上很難起模用機，因此這些袋全是請專人逐個。</p><p>黑白灰ONLY！</p><p>ISCOV賣的袋不只玩款，仲好有格，因為在這裏只有黑、白、灰三種顏色的袋，Frederick話因為易襯。而為了方便塑造不同形態的3D手袋，用料方面主要有柔軟的牛皮及質感較堅挺的羊皮，與此同時令手袋更耐用。我好奇，設計3D袋，最難拿揑的地方是甚麼呢？「因為現在的皮革越來越罕有，我們想用盡皮革，便揀出最好的部份如背脊做袋最當眼的部份。有些地方需要柔軟和貼身，便選擇肚腩位置。」聽吓聽吓，忽然令我想起兒時讀過的《庖丁解牛》。</p><p>DesignYourOwnBag！</p><p>Frederick更提議在店內設立DesignCorner，供客人自行設計手袋款式。「雖然這裏的選擇不算太多，但起碼都有得揀自己鍾意嘅顏色Mix&amp;Match，仲可以揀手袋的大細、Handle的長短等，都叫做自己有份參與嘛！」而且很多時自己有份設計的物品，都要等一段生產時間，但呢度嘅Parts，設計時特別車咗拉鏈位，揀定咗組合，拉埋就可以即刻拎走！</p><p>自製手袋　3Steps搞掂！</p><p>$2,398（DIY袋的收費視乎配件而定）</p><p>a.Retrostone（31079131）<br>銅鑼灣景隆街1號2樓<br><br>b.ISCOV（24133246）<br>銅鑼灣白沙道10B號舖</p></body></html>
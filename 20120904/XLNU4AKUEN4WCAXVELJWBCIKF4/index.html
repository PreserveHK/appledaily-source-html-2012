<html><header><meta charset="utf-8"><title>黃宗澤回歸<br>大眼袋載情傷</title></header><body><h1>黃宗澤回歸<br>大眼袋載情傷</h1><p>黃宗澤（Bosco）和胡杏兒早前突然宣佈分手，Bosco即離開香港到台灣及日本拍劇，昨日他返回無綫試造型，Bosco明顯為情消瘦不少。有指杏兒豪花1,600萬買新屋搬離Bosco家，雖然他祝福舊愛買樓，但表現明顯酸溜溜。</p><p>宣佈與胡杏兒的8年情玩完後，黃宗澤早前離港飛往台灣開工拍《麵包樹上的女人》，之後再到日本鹿兒島拍攝，昨日終於在香港出現，回到將軍澳電視廣播城為新劇《好心作怪》試造型。之前有傳Bosco為情傷消瘦20磅，昨日見他的確瘦了一圈，又有大眼袋。</p><p>怕提翻撻胡杏兒</p><p>Bosco表示今日正式拍新劇，提到他情傷暴瘦，Bosco回應：「冇咁誇張，已經肥番啲，我一向有keep fit。」Bosco自稱經常時肥時瘦，皆因有做運動。是否情傷無胃口？他即雙手合十只說多謝，是否以做運動忘卻情傷？Bosco稱做運動只為健康，總之目前專心工作。有指Bosco想翻撻杏兒，他只說：「呢啲遲啲先講，唔怕同杏兒撞見，唔會面左左，因為仲係朋友。」Bosco透露早前在鹿兒島開工，有較多時間休息，是否已想清楚怎樣處理與杏兒的關係？他重申：「我只係諗工作，諗吓套劇點做。」是否暫時不拍拖？他表示一切聽天由命。當問到杏兒豪花1,600萬買下長沙灣郝德傑山兩個相連單位，以搬離和Bosco現時相鄰的單位，Bosco聞言明顯酸溜溜說：「咁恭喜佢買到樓，如果合作都冇問題，一定可以，演情侶都OK，因為大家都係專業。」</p><p>睇好馬國明封帝</p><p>此外，提到無綫有意搞觀眾投票選視帝，今年Bosco主演的《護花危情》收視理想，有機會角逐視帝，但他卻說：「我反而覺得馬國明呼聲高，因為佢喺《On Call 36小時》做得好又有好收視。」採訪、攝影：楊潔雯</p></body></html>
<html><header><meta charset="utf-8"><title>清熱酷男：筋肉Him引同志偷窺</title></header><body><h1>清熱酷男：筋肉Him引同志偷窺</h1><p>身高逾6呎的男模黃嘉謙（Him），近日加盟王維基旗下的城巿電訊，在新劇《驚異世紀》跟梁小冰演夫婦，二人外形有點老妻少夫味道，Him即抵死說：「我個妝要化老啲，小冰都好後生，咁咪襯番。」</p><p>健身回春</p><p>Him雖已39歲，但樣貌較真實年齡年輕，不老之謎是狂做gym。筋肉Him自爆經常在健身室迷倒同性戀者，他說：「佢哋眼光似強姦同非禮我，同佢哋眼神接觸，我真係唔可以當唔知。我仲試過做完健身去冲凉，冲冲吓發現有人擒高我，於是我一邊披毛巾，一邊衝去捉佢。」Him自此留下陰影，每次健身完必回家才冲凉，他表示寧惹緋聞也抗拒傳斷背，他說：「我好直。」<br>問Him滿意身形嗎？他說：「我仲未練好6嚿腹肌，練肌肉要食得好清，少少肥膩都唔得，咁樣好辛苦，又唔可以同朋友食飯，會好寂寞。」Him雖然小心飲食，控制食量，但有時都忍不到口，他說：「我容許自己半年食一次東坡肉同梅菜扣肉。」<br>採訪：比華利</p><p>Profile</p><p>姓名：黃嘉謙（Him）<br><br>胸肌：42吋<br>身高：6呎2吋<br>嗜好：烹飪、聽歌、閱讀和健身等。<br>出道：6年前由美國來港進軍模界，曾拍滙豐銀行、中國移動和生力啤等廣告。08年參演亞視劇《法網群英》，近日跳槽城巿電訊，參演新劇《驚異世紀》。</p></body></html>
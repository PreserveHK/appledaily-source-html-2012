<html><header><meta charset="utf-8"><title>「今次選舉係港人最後機會」</title></header><body><h1>「今次選舉係港人最後機會」</h1><p>倪匡　訪談倪老大雖然預言香港之死是命中注定，但即使死，香港人也應該稍為掙扎一下，「生物自然反應嚟㗎嘛，魚呀、星斑呀都會跳幾跳啦，死亡之前都要反抗。今次選舉係香港人嘅最後機會，最後抗拒共產黨侵入嘅機會，雖然終於都係會死，但都要出番啖氣。」「我三十幾年前已經講過啦，香港一定死㗎，（咁香港人唔想死可以點呀？）唔想死冇辦法㗎，不斷抗爭或者可以拖慢啲死嘅，但死係一定嘅，香港嘅精神已經死亡咗。」要對付共產黨的統治，超出以寫科幻小說聞名的倪匡的思考範圍，「中國13億人都冇辦法，香港你幾百萬人憑乜呀？而且我對呢次選舉結果嘅睇法都好悲觀㗎，嗰啲少少激動行為呢，香港人又唔鍾意喇，又話佢太激動喇，掟幾隻蕉你就話激動喇，你點同共產黨對抗吖？」評眼前的候選人，建制派他只是一句輕輕帶過，「陳婉嫻嗰啲共產黨嚟㗎啦，全部都係共產黨，或者共產黨嘅走卒啦。」他認為只有激進派能與共產黨抗衡。在倪匡眼中，從中英談判至今，香港已經錯失多次抗共的機會，「如果嗰陣香港有百幾萬人上街遊行反對回歸嘅話，個局面又唔同㗎嘛，家你一次又一次錯失（機會），（五區）公投係好好機會畀你抗共㗎喇，你又反對，你香港人一次又一次機會錯過，有辦法都變咗冇辦法啦嘛。」他最看不起的，是吹噓堅定不移的民主黨，「公民黨嗰班人呢，雖然有時有啲天真同埋儍，但本身都係有良知㗎嘛，唔似得民主黨班人咁無恥吖嘛！」說到底，他對香港的前景始終悲觀，「泛民大敗有咩後果？冇㗎，香港終究都會死㗎，泛民就算大勝有乜鬼用呢？佢（中共）一定有辦法使你變成少數㗎，你嘈咩呀有乜鬼用啫，出番啖氣之嘛。」那2017年選舉又如何？「咪同家超級（區議會）差唔多嘅情形，（例如）佢畀六個，你揀五個，或者最多到時畀四個，你咪自己揀一個囉，一定係控制住㗎，唔會有普選。」（完）《蘋果》記者　張嘉雯</p></body></html>
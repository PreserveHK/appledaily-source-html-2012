<html><header><meta charset="utf-8"><title>與吳綺莉談單親媽咪之苦<br>思琦：經濟有壓力</title></header><body><h1>與吳綺莉談單親媽咪之苦<br>思琦：經濟有壓力</h1><p>楊思琦和拍拖多年的李泳豪分手後，搭上前跳水運動員吳帥並未婚懷孕，年初誕下囡囡Krystal，此際卻和吳帥分手成為單親媽咪，要孭起成頭家。昨日楊思琦坦言雖然面對經濟壓力，但無怨無悔，她更不排除將來結婚及生BB，只擔心身形走樣。</p><p>單親媽咪楊思琦前日帶同約六個月大的囡囡Krystal，到九龍灣出席胡諾言女兒Jay的生日派對，Krystal的得意樣曝光，樣貌似足爹哋吳帥。昨日楊思琦接受吳綺莉主持的商台節目《1圈圈》訪問，兩位單親媽咪大談心路歷程。<br>楊思琦表示目前生活開心，還笑言Krystal的樣子十足男仔頭，希望她以後似女孩子。提到跟吳帥未婚生BB，她說：「好多嘢係解釋唔到，決定有BB都算勇敢，佢係我嘅寶貝點會唔要，幾辛苦都要湊好佢，令佢開心快樂。」</p><p>吳綺莉認任性</p><p>吳綺莉聞言也指自己當年26歲做未婚媽咪，絕對是因無知任性，她說：「既然錯咗就去改，唔通撞埋牆死咗算咩。」吳綺莉又直言會教女兒找個好男人，始終單親家庭生活較難。<br>受盡外間閒言閒語，思琦坦言有不開心，不過她仍堅持說：「點行係自己決定，唔使交代，再諗番以前冇意思。每人都想有好家庭，但我家唔完整，惟有畀200%嘅愛，令BB唔會缺少。」<br>思琦坦言拍拖當然想結婚，但最後分手也沒法子，有否後悔？她直言：「我會將開心嘢永遠留喺心中 。」吳綺莉也自言無悔，因女兒是心中天使，她說：「最錯只係我喺娛圈。」成為單親媽咪，目前經濟如何？思琦坦承說：「有壓力，入行我要照顧屋企，家多咗BB要計劃將來。」</p><p>再生擔心走樣</p><p>不少人覺得思琦蝕底給吳帥，她強調不會看得如此負面。若遇合適對象會否結婚？思琦說：「唔諗咁多，等天安排，家冇。」會否再要BB？她笑言：「唔知，但再生最擔心身形，嗰時重咗40幾磅接受唔到。」<br>撰文：葉雪</p></body></html>
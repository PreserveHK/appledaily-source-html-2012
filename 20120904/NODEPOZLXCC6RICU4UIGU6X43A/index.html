<html><header><meta charset="utf-8"><title>馮仁昭四圍超：楊怡認恨嫁好正常 - 馮仁昭</title></header><body><h1>馮仁昭四圍超：楊怡認恨嫁好正常 - 馮仁昭</h1><p>楊怡日前生日，有指佢當日向緋聞男友羅仲謙逼婚，噚日佢喺電視城開工笑笑口話：「好事，係呀！就快中秋節，我生日嗰日開工，邊度有逼婚，我都冇收過佢（羅仲謙）禮物，叫佢快啲請我食飯。」不過講到幾時結婚，楊怡就好正經咁話：「咁我都三十幾歲喇！就算係結婚都係正常事，如果真係結婚，我都唔介意公開話畀大家知。」羅仲謙聽到未呀？</p></body></html>
<html><header><meta charset="utf-8"><title>中環在線：鄧聲興原來是BAPE粉 - 李華華</title></header><body><h1>中環在線：鄧聲興原來是BAPE粉 - 李華華</h1><p>講開買衫，好多人都知財經名嘴鄧聲興（Kenny）係I.T（999）常客，大細I.T都啱，大I.T買西裝，細i.t買casual wear，佢又最鍾意I.T舊年買起嘅A BATHING APE，係一名中年BAPE粉。<br>Kenny話，BAPE每個星期都有新貨返，佢就隔兩個禮拜走去行番轉，一個月通常入兩次貨，每次放底2000蚊，冬天就要放低3000蚊。照咁講，佢一年買幾萬蚊BAPE都真係閒閒哋。<br>I.T老闆沈嘉偉可能要多謝Kenny，I.T舊年1月收購持有BAPE等品牌嘅Nowhere冇耐，Nowhere已經扭虧為盈，Kenny應該幫手唔少。Kenny又講多兩句着衫貼士，話日系便服着得男人瘦啲，美國品牌太過casual，所以A&amp;F唔係佢杯茶咁話。</p></body></html>
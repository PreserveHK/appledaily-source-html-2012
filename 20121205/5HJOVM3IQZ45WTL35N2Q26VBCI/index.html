<html><header><meta charset="utf-8"><title>中環在線：處男動議<br>啦啦隊撐華峰 - 李華華</title></header><body><h1>中環在線：處男動議<br>啦啦隊撐華峰 - 李華華</h1><p>金融服務界立法會新丁張華峰今日首次喺議事堂提動議辯論，要求政府具體提出支持中小型券商發展嘅措施，八個證券業組織計劃分兩批到立法會做啦啦隊聲援張議員，表示齊心。</p><p>八大立會聲援</p><p>CY今年初爭取金融界選委選票時提出多項承諾，延長交易時間又話會睇，佣金問題又話關注，令到業界相當有期望。點知佢7月上場之後，一波未平一波又起，國教、中策組、僭建問題已經令佢相當頭痕，中小型券商執唔執笠？睇怕佢都冇乜時間關注。<br>張議員就唔理咁多，做咗嘢先，今日以「支持證券業發展」為題，提出首個動議辯論。香港證券及期貨從業員工會今朝10點會先到立法會遞信，其他七個業界組織收市後接力，簡單來講就係做啦啦隊撐場，希望CY兌現佢選舉時作出嘅承諾囉。</p></body></html>
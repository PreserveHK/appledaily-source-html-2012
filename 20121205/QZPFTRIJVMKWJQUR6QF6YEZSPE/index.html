<html><header><meta charset="utf-8"><title>柏豪末日逃生　避孕套載水</title></header><body><h1>柏豪末日逃生　避孕套載水</h1><p>容祖兒、鍾欣桐（阿嬌）、周柏豪等前晚到將軍澳出席「叱咤樂壇我最喜愛的男女歌手組合五強起來造勢會」，眾歌手要在世界末日前準備四樣物品，當中祖兒寧要話梅隨身也不要男友，柏豪更要安全套隨身作求生用具，認真標奇立異。</p><p>商台前晚在將軍澳為候選的「叱咤樂壇我最喜愛的男女歌手組合五強」舉行一個造勢會，各候選單位在大會要求下在世界末日前準備會拿走的四樣物品，祖兒、阿嬌、柏豪等手持紅白藍袋出場，當中以柏豪最激，竟然將避孕套隨身帶，他說：「避孕套可以防水，又可以袋水，吹脹又可變水泡，真係好多用途，其他用途喺走難時唔會諗太多嘢。」</p><p>祖兒話梅止暈</p><p>與師兄劉浩龍蜜運中的祖兒就不帶男友陪伴，反而要帶電話、叉電器、水及話梅，當她拿出話梅時即惹來全場爆笑，她即解釋說：「我好易暈車同暈船浪，口淡淡食酸嘢。」至於為何不帶男友師兄照顧自己，祖兒笑說：「唔使，我好有信心拎得起粒話梅。」</p><p>對於英皇一哥古巨基不入男歌手五強，反而羅力威力壓師兄與柏豪、方大同、周國賢和陳奕迅並列五強位置，祖兒就即叫記者不要挑撥離間，並說：「冇留意呢啲，選舉有上有落，今年唔入，下年可能入到，基仔入行咁多年，佢睇得好輕。」祖兒和羅力威昨日到北角出席家居寬頻活動，對於有傳有商台高層打壓基仔，令基仔被迫犧牲而將羅力威捧進男歌手五強，羅力威說：「我唔知，但基仔對我好照顧，亦提攜後輩，佢係我同好多人心目中嘅最喜愛男歌手，地位係肯定。」</p><p>K先生帶挈阿嬌</p><p>阿嬌日前在微博否認Kush是其男友，前晚她亦再次澄清說：「佢係我男友嘅朋友，亦都係我朋友，男友係做生意，成日周圍飛，成日見唔到係好事，小別勝新婚，尊重佢，佢唔係圈中人，唔想影響佢生活。」她又揚言因Kush在韓國甚有知名度，所以連她亦在當地受到關注。<br>採訪、攝影：黃曉妍、馬建華、林德雄</p></body></html>
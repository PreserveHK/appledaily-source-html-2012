<html><header><meta charset="utf-8"><title>亞視靠合拍劇造勢</title></header><body><h1>亞視靠合拍劇造勢</h1><p>亞視高層葉家寶、黎燕珊和羅霖等昨日在大埔總台，出席ATV 2012亞洲小姐競選大中華總決賽記者會，城電昨日舉行晒冷記者會，問會否受到威脅？葉家寶說：「唔會假設，我哋一直否決政府發免費牌照，電視台單靠藝人唔得，要台前幕後各方完整組合，家電視台唔會簽死藝人，亞視已創咗先例，將來唔排除同無綫有合作。」</p><p>羅霖退出仁美清敍</p><p>有指亞視沒製作兼藝人短缺，葉家寶死撐說：「唔可以講亞視冇製作，我哋走良心路線，都好多自製節目，等觀眾有另類選擇，家仲同內地單位傾合拍《慈禧》，鮑姐（鮑起靜）係亞視人，希望搵佢同歷屆亞姐演出。」<br>近期亞視被狠批公器私用，葉家寶說：「亞視係開放平台，絕對唔會公器私用，任何立場同界別都可以公平討論。」<br>此外，黎燕珊指自己形象太亞視，不容易轉工，並透露由歷屆亞洲小姐組成的仁美清敍下月將重選會長和改會章，而跟她傳不和的羅霖則說：「自己喺仁美服務咗三年，以前會章唔係咁，家有少少變化，所以我會功成身退。」<br>採訪、攝影：卓寶花</p></body></html>
<html><header><meta charset="utf-8"><title>中環在線：郭敬文<br>包尾睇日出 - 李華華</title></header><body><h1>中環在線：郭敬文<br>包尾睇日出 - 李華華</h1><p>咪睇大酒店（045）行政總裁郭敬文官仔骨骨，原來佢好鬼行得！半島酒店西餐廳The Verandah最近裝修完，華華噚日同佢喺呢度食晏，傾開偈，佢話啱啱行完MoonTrekker，先知原來行路都可以咁辛苦。<br>睇MoonTrekker網站資料，參加者要喺9粒鐘內，由梅窩登上鳳凰山再落番山，梗辛苦啦。郭敬文就係用咗9粒鐘先行完，算係慢嗰批，但慢有慢好，行到山頂嘅時候，啱啱好睇到日出，之前點辛苦都抵番晒。<br>郭敬文話，唔係因為呢個景喺香港，佢先覺得靚，事關佢不時周遊列國，見過全球唔少靚景，鳳凰山日出，絕對可以入「我最喜愛靚景」頭五位。佢仲建議下次上鳳凰山山頂食晏，真係多謝晒。</p></body></html>
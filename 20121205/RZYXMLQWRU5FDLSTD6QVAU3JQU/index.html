<html><header><meta charset="utf-8"><title>星爺北京偕新女開餐</title></header><body><h1>星爺北京偕新女開餐</h1><p>【北京】已多年冇新戲上嘅周星馳，嚟緊喺明年農曆新年終於有新作《西遊．降魔篇》上映，不過相信唔少fans都好失望，因為今次佢只係做導演，冇出鏡演埋一份。</p><p>不過為咗呢套新作，星爺都好落力四出宣傳，不時要來回中港兩地，日前佢就俾人影到喺北京帶同索女及近十人，喺北京食完晚飯步出餐廳。當晚星爺戴住漁夫帽着黑色上衫及米色褲，再襯番對灰色嘅New Balance波鞋，加埋黑框眼鏡，個樣都幾憔悴，睇嚟佢為咗新戲都勞心勞力。</p><p>馬尾女夠養眼</p><p>跟星爺同行嘅人有男有女，當中有位紮馬尾嘅靚女都幾養眼，加埋白衫白褲好易認，驟眼睇十足女明星咁款，睇嚟如果星爺再諗住開戲搵唔到女主角嘅話，不妨考慮吓呢位靚女喎！<br>撰文：丁寧</p></body></html>
<html><header><meta charset="utf-8"><title>港244間食肆獲推介　老闆憂業主乘機加租　<br>米芝蓮光環變負累</title></header><body><h1>港244間食肆獲推介　老闆憂業主乘機加租　<br>米芝蓮光環變負累</h1><p>【本報訊】一年一度的《米芝蓮指南》昨日放榜，推介244間香港食肆，4間3星頂級食府全部有得留低。跑馬地彭慶記、中環一樂燒鵝等小店分別躋身「1星食府」及象徵物超所值的「車胎人推介美食」之列。不過，米芝蓮是光環，也是負累，多間入選食店的老闆均擔心業主會藉機加租，甚至作好最壞打算，準備隨時結業退休。<br>記者：袁樂婷　翁煜雄　張嘉雯　林社炳</p><p><br>米芝蓮昨公佈新一年星級食肆名單，共244間香港食肆上榜。去年四間3星食府成功保住銜頭，另有5間食肆「升呢」變2星食府，總數增至13間；12間食肆成新晉一星食府，總數增至44間。物超所值的街坊小店亦有上榜，68間人均消費300元以下、食物質素良好的食店躋身「車胎人推介美食」，有潛力「升呢」摘星。</p><p>彭慶記：頂唔順咪退休
</p><p>位於跑馬地的順德菜館彭慶記，由「車胎人推介美食」變1星食府。老闆彭伯常稱，秘訣在於食材新鮮、冇味精、有鑊氣、份量足。招牌菜士多啤梨骨和蒜香雞，陳方安生、范徐麗泰等政界名人均為捧場客，亦有澳洲遊客每次來港都專程幫襯。彭說開業10年親力親為，每天風雨不改到九龍揀靚海鮮，連旅行都沒去，「老婆梗係有詐型啦！不過我信自己多過信人」。<br>經營成本不斷上升，彭伯常仍堅持保持食材質素，「貴啲都制，只要食材靚，唔會孤寒」。他說，現有租約仍有兩年，一旦將來續約被大幅加租，惟有提早退休，「家都62歲囉，真係頂唔順咪退休囉」。</p><p>不少上榜食店都面對租金壓力，甚至曾因重建而被迫遷。憑秘製燒鵝髀馳名的一樂燒鵝，舊舖被收購重建，老闆娘朱太苦尋舖位兩年，才於士丹利街覓到新址，去年尾更被迫停業個多月，錯過米芝蓮評選期。今年重新入選「車胎人推介美食」。她認為是錦上添花，「分數始終係食客畀，覺得好食自然會再嚟」。<br>朱太說要嚴選5斤至5斤半的燒鵝，「肉質最靚，燒出嚟皮脆肉滑」，為保持質素，每天限賣120隻。她更親自調配包含花椒、八角、紫姜的酸梅醬，「人人都係落嗰啲（材料），份量同味道當然係秘方！」面對加租危機，她無奈稱「冇辦法，始終都要面對」。</p><p>老店位於銅鑼灣禮頓道的印尼餐廳1968，去年被迫遷後搬到中環士丹利街，以秘製花生醬製成的沙嗲依舊是主打。老闆Hudson說，搬店後吸引中環上班族及遊客，加上熟客專程幫襯，生意大增一倍，「食物基本上日日清，質素自然Keep得好」。家族生意入選「車胎人美食」，家人最開心，「幾十年心血嚟㗎」。<br>開業40年的好旺角麵家，因租金上漲被逼放棄西洋菜街老店，花園街新舖每月要20萬元租金。老闆吳宇恆擔心入選「車胎人推介美食」後，「業主見你上咗米芝蓮，日日有人排隊，好旺喎，咁係咪應該加番啲租？」<br>生意難做，入選「車胎人推介美食」、主打星馬菜的亞洲家族，於公佈結果前已經結業。有區內地產代理指，該店未完租約，相信結業與加租無關。但業主收回舖位後，將原本12萬元租金調升至18萬元放租。</p></body></html>
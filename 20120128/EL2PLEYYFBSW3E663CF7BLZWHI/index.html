<html><header><meta charset="utf-8"><title>蘋機會：日系強攝王P-02d　360°攝龍</title></header><body><h1>蘋機會：日系強攝王P-02d　360°攝龍</h1><p>想添置一部強如專業DC的影相手機？知「碇」嘅話，梗係搵日系機啦！新返呢部DocomoP-02d，唔止提供1,320萬像素鏡頭，鬼馬分唇仲多到十隻手指都數唔晒；而其中嘅全景拍攝模式，更可以玩盡360°全景拍攝，遼闊嘅山水景致，可謂盡收眼底。計我話，趁新年期間，不如拎住佢入商場「攝龍」仲好！<br><br>記者：陳國輝<br>攝影：譚盈傑　<br>Model：Irina@Zmodel<br>鳴謝：朗豪坊</p><p>自轉玩全景拍攝</p><p>最近朗豪坊有一條十幾米嘅「巨龍」新年裝飾，若非用Wide鏡搭單反都幾難影得晒；但係，P-02d就內置比一般相機更強嘅全景模式，提供120°、180°及360°三個選擇，跟指示框移動手機，會自動合併相片，轉一圈可盡拍360°，當廣角模式玩。<br>P-02d貴為PanasonicLUMIX系列，除咗全景模式，佢仲支援HDR補光，影背光相都唔成問題；另外，佢仲可拍攝具3D效果嘅相片，但如果想瀏覽效果，就要駁埋部3D電視先欣賞到。</p><p>靚相實試</p><p>微距影花：一般手機微距攝影好易失焦，但P-02d十拿九穩，佢唔止可超近對焦，仲清晰到連假花嘅布紋都咁清楚，真係抵讚！</p><p>全景攝龍：呢條紅龍長約十多米，如果將全景模式調校至120°拍攝，已夠晒影，接駁效果仲出乎意料地「零」瑕疵！</p><p>雙核CPU操作流暢</p><p>P-02d支援IPX5/7級國際防水標準，電池底蓋仲配備防入水膠塞，就算潛落水底影相或拍片都無問題。但更值得注意，此機還內置雙核處理器，小記嘗試開啟相簿，並將照片放大縮細，另外又試過上網及睇片，運作速度同畫面反應都好快，配合埋4吋QHDTFT屏幕，將成套電視劇抄落記憶體，留番搭車慢慢睇都幾適合㗎！</p><p>DetailSnap
</p><p>Profile</p><p>系統：Android2.3<br>處理器：OMAP44301.0GHz（DualCore）<br>制式：WCDMA/GSM四頻<br>體積/重量：123×64×10.2mm/約128g<br>主要功能：4吋輕觸式屏幕、1,320萬像素鏡頭、IPX5/7防水功能、全高清拍片<br>查詢：三禾電氣（23740718）</p></body></html>
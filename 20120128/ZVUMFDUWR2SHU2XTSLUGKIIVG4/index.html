<html><header><meta charset="utf-8"><title>英足盃花絮：朗尼細佬發霉到美丙</title></header><body><h1>英足盃花絮：朗尼細佬發霉到美丙</h1><p>曼聯前鋒朗尼絕對玩轉歐洲以至世界球壇，但佢嘅細佬約翰朗尼（圖）嘅發展就麻麻，司職中場嘅佢上季效力美職紐約紅牛，上陣機會唔多，喺季尾仲俾球隊放棄；輾轉之下，最近轉投美國丙組隊奧蘭多城。不過，呢宗轉會仲要等有關方面核實。</p></body></html>
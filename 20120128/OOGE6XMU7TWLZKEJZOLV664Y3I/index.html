<html><header><meta charset="utf-8"><title>趣趣地：安頓費迪南堅怕死</title></header><body><h1>趣趣地：安頓費迪南堅怕死</h1><p>QPR喺星期六早場迎戰車路士時，焦點之一就梗係之前據稱俾車路士隊長泰利種族歧視嘅後衞安頓費迪南。由於事件之後安頓接到死亡威脅，所以佢除咗會由警察護送去踢呢場波之外，據知仲花咗3萬鎊（約36萬港元），喺全屋裝晒閉路電視，甚至請埋保鏢！不過一般估計，佢賽前就唔會同泰利握手嘞。</p></body></html>
<html><header><meta charset="utf-8"><title>張天愛不懂做人妻</title></header><body><h1>張天愛不懂做人妻</h1><p>早前承認離婚的張天愛（Flora），日前接受有線《星級會客室》主持汪曼玲訪問，問Flora與丈夫羅素分開的原因？她平靜地說：「其實分開咗年幾，我想喺內地發展事業，佢有試過學中文同留喺內地陪我，但佢始終鍾意繼續喺美國演戲。我哋冇第三者同金錢糾紛，我哋永遠都係家人。」</p><p>歷四次婚姻失敗，Flora也自嘲：「離婚次數冇人夠我多。」她坦承不懂做老婆：「我想讀啲課程學做老婆同做媽咪。曾經有超過50個人話想同我結婚，可能我表面上符合老婆條件，但原來唔得。」會否期待第五段感情？Flora坦言：「我唔會對感情灰心，唔會怕。」她又透露和邢李㷧所生的女兒邢嘉倩，也有在今次離婚上給意見。<br>撰文：林妃</p></body></html>
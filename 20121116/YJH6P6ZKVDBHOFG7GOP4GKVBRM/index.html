<html><header><meta charset="utf-8"><title>蔡依林脫罩拍拖</title></header><body><h1>蔡依林脫罩拍拖</h1><p>【台北】蔡依林（Jolin）上月28號同男友錦榮又拍拖出巡，佢哋喺台北嘅日式炭火燒肉店撐枱腳，Jolin好似皇后咁等男友服侍，錦榮則乖乖做阿四負責整烤肉，兩個人你一啖我一啖食得鬼咁滋味，離開時Jolin仲冇戴口罩遮掩，本來錦榮想拖佢隻手仔，但最後都放棄，兩人甜甜蜜蜜漫步街頭，行咗一段路先搭的士返Jolin屋企度春宵。<br>撰文：林妃</p></body></html>
<html><header><meta charset="utf-8"><title>Wyman撐阿詩冇害祖兒</title></header><body><h1>Wyman撐阿詩冇害祖兒</h1><p>何韻詩出櫃，由於她與容祖兒曾傳斷背戀，令祖兒成追訪目標，日前阿詩被問到有網友指祖兒是雙性戀時，阿詩回應「好難答」惹來軒然大波，昨日祖兒經理人霍汶希（Mani）爆祖兒為此事而崩潰。<br>Mani昨日在電話回應說：「祖兒係好尊重同支持阿詩嘅決定，愛係冇分性別，不過祖兒從來對家庭同感情事都好低調。」阿詩每次講到祖兒都欲言又止，Mani續說：「希望何小姐注意佢嘅言論，佢提到祖兒都引起好大迴響，咁會為佢帶嚟影響。」至於祖兒是否雙性戀，她說：「唔回應啦，祖兒從來都低調感情事。」祖兒繼續潛水至後日才出席活動。<br>此外，祖兒和阿詩的好友黃偉文（Wyman）昨日力撐阿詩並非存心傷害祖兒，他說：「嗰日條問題係個陷阱，我都會話好難答。就算問我所有人係咪雙性戀我都會咁答，我聽唔出阿詩係有傷害祖兒。」Wyman亦覺得是Mani反應過激，亦相信祖兒未必到崩潰這麼嚴重，因為他仍未收到對方的求救電話。而阿詩就表示因不是當事人親身回應，所以她也不便回應。<br>撰文：文國駿</p></body></html>
<html><header><meta charset="utf-8"><title>NBA趣趣地：林瘋被插眼得4分</title></header><body><h1>NBA趣趣地：林瘋被插眼得4分</h1><p>火箭周三主場對黃蜂，憑住後衞夏登攻入30分，同中鋒阿斯克15分、12個籃板球嘅「雙雙」成績，以100:96險勝客隊。不過，控衞林書豪（左）表現繼續沉，只得4分、4個助攻。4分仲要係今季新低。第3節末段佢仲要俾狀元安東尼戴維斯篤到隻眼，要落場休息一下；好彩冇乜事，如果唔係一班瘋迷就有排愁。</p></body></html>
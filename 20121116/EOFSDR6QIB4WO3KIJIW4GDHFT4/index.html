<html><header><meta charset="utf-8"><title>我得寵：小儀新寵入門怕激嬲Dee Dee</title></header><body><h1>我得寵：小儀新寵入門怕激嬲Dee Dee</h1><p>小儀家中最近增添一名新成員「細佬佬」，是一隻出世兩個月的芝娃娃。小儀有如新手母親，小心翼翼照顧這隻BB狗，但又不可以太偏心，以免9歲的芝娃娃大哥「DeeDee」呷醋而感到不悅。<br>撰文：李珮洳</p><p>商台DJ阮小儀未養DeeDee前，心目中一直想養臘腸狗，她說：「我以前成日聽人講芝娃娃成日吠好嘈，加上睇書見到日本人養臘腸狗，覺得好靚。後來去到pet shop見到DeeDee，就一見難忘，同埋佢真係好乖，同我印象中嘅芝娃娃好唔同。」<br>多年來小儀都希望養多一隻芝娃娃，可惜一直遇不上合眼緣的，而且她的宗旨是領養，她說：「我唔希望再買狗，之前我都去過愛護動物協會（SPCA）睇過，但係都睇唔啱。今次細佬佬係媽咪朋友隻狗仔生嘅，我揀佢係因為佢同DeeDee嘅顏色好似。」</p><p>傳心術安撫老大</p><p>家中已有小動物的主人都應該知道，如果接新寵物回家，一定要顧及老大的感受。小儀接過細佬佬回家後，非常留意DeeDee的舉動，而她事前亦找來朋友與DeeDee溝通，她表示：「我拎細佬佬返嚟前，搵咗個識動物傳心術嘅朋友同DeeDee傾偈，因為都驚佢唔開心。最搞笑係DeeDee冇反對，仲話會食晒細佬啲嘢，好彩到目前為止DeeDee都冇唔開心。」小儀更一早向媽媽表明要遵守事事以DeeDee為先的規矩，例如回家要先叫及摸DeeDee，開飯同樣是老大先吃。</p><p>家有家規免失控</p><p>對於只有兩個月大的BB狗，小儀最緊張是教牠不要四圍大小便，幸好細佬佬很快學識自行入籠解決，沒有四處便溺。不過細佬佬有一個壞習慣，因為出牙，有時會咬小儀的手。為免小狗養成壞習慣，小儀強調一定要懲罰牠，她說：「養任何動物都係，絕對絕對唔可以畀佢咬人，咬慣咗就好難改。當佢咬人，要大聲喝佢。」其實寵物的行為，就如小朋友，取決於家長或主人怎樣教導。小儀為免寵物成為無禮的小朋友，早在多年前帶同DeeDee一起去SPCA上狗隻行為訓練班，讓寵物學識服從主人的指令。<br>場地提供：Whiskers N Paws</p></body></html>
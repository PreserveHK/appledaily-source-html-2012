<html><header><meta charset="utf-8"><title>宅錄：黑膠　切菜唔花</title></header><body><h1>宅錄：黑膠　切菜唔花</h1><p>長久以來，我們對砧板的印象都係板一塊，自己屋企嗰塊係木板，豬肉佬嗰塊就更加係加大碼、木頭一嚿；但係現在砧板的款式，又點只一嚿木咁簡單呢！<br><br>記者：陳家蕊<br>攝影：周旭文、譚盈傑<br>Model：Queko、Benson@PureModels<br>鳴謝：萬記砧板（23322784）</p><p>摩登「板」畫</p><p>由英國聖馬丁藝術學院畢業的AntonyJoseph，和劍橋商業學系畢業的RichardJoseph，雙胞胎兄弟所創立、暢銷25個國家的廚房用具設計品牌—JosephJoseph，就把平凡的砧板加入大膽創意，令你的廚房添上點點趣味與新鮮感。<br>利用強化玻璃做出有如黑膠碟、切片生果的造型，令簡單一塊板也充滿玩味，完全顛覆傳統砧板概念，放於廚房更有如掛畫，令廚房感覺更摩登。雖然外表出眾，但別誤會為華而不實，其強化玻璃的質地，就算甩手跌落地，都唔係咁易打破；就是遇着巨力將它攻「破」，玻璃也不會四散，絕對安全！此外它還可承受280℃高溫，除了可放入洗碗機，更加可當作隔熱墊及食物準備盤用，真係完全入得廚房出得廳堂。</p><p>分類切嘢　板邊藏刀</p><p>JosephJoseph的廚房用具享譽國際，其中一個主要原因，是他運用了最簡單的方法，去為我們帶來方便。其中一款獲得DesignPlus設計大獎的砧板—Chop2Pot，就為大家解決了把切完的食材移到煮鍋時的不便。<br>此砧板附有手柄及可拆式設計，切完食材後，只要你拿着手柄位，砧板就會輕易彎曲成一個勺子狀，讓你輕易傾倒食物到煮鍋，超級方便！講到方便，新西蘭家居設計品牌Umbra，就設計出內藏兩把不銹鋼刀子的砧板，兩把小刀分別用來切不同的芝士；因為是用竹的設計，所以只可用來切一般的生果及蔬菜；另外因有強力磁鐵吸實，兩把利刀絕不會輕易跌出！</p><p>分類系</p><p>功能系</p><p>松木砧板　愛保濕</p><p>木砧板一直給人感覺係好容易發霉，又容易裂開藏菌；「萬記砧板」業務經理李小姐話，一塊靚的木砧板不易發霉，在剛開始使用以及之後，應該每一至兩星期用檸檬及鹽去洗刷，可去除原木味道。<br>如果是松木砧板，應該一直用水濕潤，以防木身乾燥而爆裂之餘，仲應該用油去滋潤，所以大家平時見肉檔的木砧板越用越靚，就係因為佢所切嘅肉食，自身就有動物油脂去滋潤。不同的木砧板會有不同的特性，大家需要了解清楚才購買。</p><p>唔同木　有唔同用法！<br>櫶木　切落無木屑</p><p>比松木新的木素材，不易產生木屑，處理堅硬食物都唔使驚。</p><p>京木　唔吸海鮮腥</p><p>不易吸味的木料，處理海鮮就唔使驚留下腥味！</p><p>松木　出力唔跣刀</p><p>最常見的木砧板素材，不易滑刀，當中以油松木質地為佳。</p><p>a.K11DesignStore（31105898）<br>b.G.O.D（27845555）<br>c.FrancFranc（31068958）<br>d.宜家（31250888）<br>e.生活館（31700222）</p></body></html>
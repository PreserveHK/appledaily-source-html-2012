<html><header><meta charset="utf-8"><title>趣趣地山貓16連敗搵鬼買</title></header><body><h1>趣趣地<br>山貓16連敗搵鬼買</h1><p>今季好多支球隊對山貓（右）嗰陣，用半力都夠贏，搞到上個月尾有消息話，「波神」班主米高佐敦都意興闌珊，想賣走手上一半股份。球隊周日主場對塞爾特人（左），對手擺明睇主隊唔起，將「三巨頭」收埋，靠朗度一個人交出20分、16個助攻都照贏94:82，山貓更16連敗，今季戰績得7勝52負，成績曳成咁，又邊有人買「波神」啲股份呀！</p></body></html>
<html><header><meta charset="utf-8"><title>降至12℃　奶凍挑靚花</title></header><body><h1>降至12℃　奶凍挑靚花</h1><p>在全球經濟低迷的環境下，吃完後令人開心的朱古力，成為全球銷量最高的食物！今次，找來剛獲獎的Kenny，用不同的朱古力做三款甜品，當中的白朱古力咖啡奶凍，只要降溫至12℃，就能拉出秀麗的花紋，睇得又食得，吃完一定充滿正能量！<br><br>記者：陳芷慧<br>攝影：蔡家輝<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=2639374<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>KennyKwok（2011年香港恒天然烘焙大賽專業組金獎）<br><br>迪士尼樂園資深甜品師，有7年做甜品經驗，最近榮獲2011年香港恒天然烘焙大賽港澳區冠軍，最拿手做歌劇蛋糕。</p><p>煮題　朱古力甜品<br><br>食材字典</p><p>早在1,800多年前，墨西哥的馬雅族人已開始種植可可樹，將可可豆磨成粉末，加水及不同香料製成飲料。到了十九世紀，英國人發明將糖及可可油加入可可粉中，製成現時的朱古力。</p><p>黑朱古力＋紅桑子</p><p>味道甘苦，宜配搭酸性食物如紅桑子，能更凸顯黑朱古力的味道層次。</p><p>牛奶味＋榛子</p><p>口感香滑，味道不應太甜，與榛子最夾，既不奪去朱古力味，亦不太苦或太甜。</p><p>白朱古力＋芝士蛋糕</p><p>谷咕油佔35%，宜配清淡的芝士蛋糕。煮時留意溫度不能太高，否則出現細粒便做不出細滑效果。</p><p>白朱古力咖啡奶凍</p><p>用白朱古力做奶凍，味道就最夾，拉出LatteArt花紋，平凡中帶出新鮮口味，又有藝術氣質！</p><p>材料</p><p>淡忌廉450克、白朱古力50克、砂糖65克、魚膠片（浸軟）7克、咖啡精10克、冰水適量</p><p>做法</p><p>1.煲中加淡忌廉、砂糖拌煮至微滾，熄火，倒入白朱古力拌溶，加魚膠片拌溶成奶凍。<br><br>2.將奶凍坐冰水攪拌降溫至12℃，分兩份，其中一份加咖啡精拌勻成咖啡奶凍，餘下的白朱古力奶凍留<br><br>3.留少許白朱古力奶凍作拉花用，其餘的倒入杯中至三成滿，再加入咖啡奶凍至九成滿，唧上白朱古力奶凍，用竹籤隨意畫出花紋，放入雪櫃冷藏1小時至凝固，取出，完成。</p><p>貼士：</p><p>奶凍一定要用冰水降溫至12℃，如果不夠凍，就做不出拉花效果。</p><p>檸檬糖薑朱古力慕絲蛋糕</p><p>這個慕絲特選58%黑朱古力，其味道與檸檬糖薑最搭調，而且集齊甜酸苦辣四種味道，猶如百味一生一樣咁刺激！</p><p>材料</p><p>58%黑朱古力（已溶）300克、雞蛋4隻、淡忌廉（打起）300克<br><br>檸檬醬：雞蛋1隻、砂糖110克、檸檬汁80毫升、淡牛油（放軟）60克、魚膠片（浸軟）1片<br><br>其他：朱古力蛋糕（1厘米高）1片、糖水/糖薑粒（切細）各適量</p><p>做法</p><p>1.先做檸檬醬，雞蛋、砂糖、檸檬汁、淡牛油，隔熱水坐溶至83℃，加入魚膠片拌溶，倒入蛋糕模，放雪櫃雪一晚至硬身，取出備用。<br><br>2.將雞蛋用打蛋器打至企身且呈乳白色，分兩次倒入黑朱古力，每次拌勻，分兩次加入淡忌廉，每次拌勻，成朱古力慕絲。<br><br>3.蛋糕模中放入朱古力蛋糕，掃上糖水，倒入1/3慕絲，抹平，平均地放上糖薑粒，倒入1/3慕絲，放上檸檬醬，加入餘下慕絲，放入雪櫃雪3小時至凝固，加上裝飾，完成。</p><p>貼士：</p><p>若喜歡朱古力的苦澀味，可轉用70%黑朱古力；嗜辣的話可多放一點糖薑！</p><p>榛子橙味朱古力曲奇</p><p>曲奇中間夾了榛子橙味脆片，唧上朱古力，味道更突出、層次更豐富，一吃便愛上這位橙之戀人呀！</p><p>材料</p><p>牛油（放軟）/糖粉各90克、低筋麪粉110克、雞蛋1隻<br><br>榛子脆片：牛奶朱古力（已溶）120克、脆片70克、榛子醬60克<br><br>朱古力餡：牛奶朱古力（已溶）100克、鮮忌廉50克、橙味香油適量</p><p>做法</p><p>1.低筋麪粉、糖粉一同過篩成麪粉混合物，備用。<br><br>2.牛油用打蛋器打至鬆發且呈乳白色，分兩次加入麪粉混合物，每次打勻，再加雞蛋打勻成麪漿。<br><br>3.焗爐紙上放上圓孔膠片，放適量麪漿抹平，取走膠片，放在焗盤上，並放入預熱至180℃焗爐，焗8分鐘至金黃色，放凉備用。<br><br>4.做朱古力餡，鮮忌廉、牛奶朱古力拌勻，下橙味香油，用保鮮紙貼實朱古力面封好，放雪櫃雪一晚至凝固，備用。<br><br>5.做榛子脆片，牛奶朱古力、榛子醬、脆片拌勻，放在牛油紙上抹平至3毫米厚，略放凉，印出圓形，放凉至硬身，備用。<br><br>6.在曲奇上唧適量朱古力餡，放上榛子脆片，再唧上一層朱古力餡，蓋上另一塊曲奇，完成。</p><p>貼士：</p><p>保鮮紙面要貼實朱古力餡，否則冷藏凝固後會出現薄膜，那做出來就不會滑溜了！</p></body></html>
<html><header><meta charset="utf-8"><title>Chok峯攞金曲金獎全城鬧爆</title></header><body><h1>Chok峯攞金曲金獎<br>全城鬧爆</h1><p>無綫前晚舉行的《2011年度十大勁歌金曲頒獎典禮》賽果驚人，無綫寶貝仔林峯三連霸成為亞太區最受歡迎香港男歌星，而他的一首《Chok》更爆冷奪金曲金獎，即時引起全城瘋插，王喜在微博留言：「我住亞皆老街也沒聽過。」樂壇獎王陳奕迅也抵死上載chok樣照寸爆林峯。</p><p>被視為歌手成績指標的無綫《十大勁歌金曲頒獎典禮》，自從三年前無綫和五大唱片決裂，寶貝仔「Chok王」林峯爆冷成為亞太區最受歡迎香港男歌星後，《勁歌》的公信力隨之下降，前晚的賽果更加嚇人。王菀之爆冷奪得亞太區最受歡迎香港女歌星獎，林峯不但三連霸成為亞太區最受歡迎香港男歌星，連一向被視為樂壇全年歌曲No.1的金曲金獎也爆大冷，由林峯的冷門歌《Chok》奪得，賽果令人質疑。</p><p>逾兩萬網民Dislike</p><p>林峯連奪兩個大獎後，大批網友及圈中人即時在網上炮轟賽果，由宣佈他得獎後到昨日傍晚時分，已有超多網民在網上圍插《勁歌》賽果，facebook的群組AKZone也設網上投票區，題目為「林峯再度成為亞太區最受歡迎男歌手，更憑《Chok》一曲打贏《天梯》拎埋金曲金獎，如果Like=Dislike，會有多少人dislike呢？」結果有23,000多人說「Like」，即不滿林峯攞獎，不少人直斥造馬，高呼樂壇已死。<br>就連大批圈中人也睇唔過眼在微博宣洩不滿，王喜說：「我住亞皆老街也沒聽過，甚麼來的？」前晚捧蛋而缺席的何韻詩說：「剛剛路過，偷偷一看，輕輕一笑，悄悄飄遠。」郭富城經理人小美寫道：「病到眼花……睇埋電視直情暈得……超冇眼睇！」</p><p>陳奕迅Chok寸林峯</p><p>樂壇獎王陳奕迅（Eason）前晚沒有出席頒獎禮，也忍不住在微博上載一張拿住《勁歌》獎座扮攞獎的chok樣照片，更抵死地在電視機螢幕前扮嘟嘴親吻獎座，他寫道：「我chok咗成分鐘都等唔到個特寫……Churrrrr……」明寸林峯。Eason的微博即時引來3,000多名網民評論，正專心安胎的楊千嬅回應Eason說：「吹神，你已經係神，超越影音畫面，不過都有點懷念我們從前在頒獎禮，鏡頭後的說說笑笑。」林憶蓮昨日在九展提到林峯憑《Chok》得金曲金獎，她說：「我冇乜意見，我亦冇聽過佢嘅歌同睇佢嘅戲，只係見過佢個chok樣。」<br>林峯前晚出席慶功宴時意氣風發說：「我都唔知一晚chok兩次，係開心嘅，可能太激動，尤其最後一個獎（金曲金獎）。」被全城鬧爆的他更下戰書，坦言想挑戰奪最受歡迎男歌星獎，希望有機會集齊一套獎座，他說：「但家仲要努力。」<br>而在四個頒獎禮共奪14個獎、成為女歌手大贏家兼且7度奪最受歡迎女歌星獎的容祖兒，前晚在慶功宴心情興奮說：「能夠由23歲攞獎攞到32歲係好不可能嘅事。」對於奪獎次數已超越梅艷芳，她說：「好難同梅姐比較，佢地位超然，對我嚟講，佢喺天堂係另一種天后，係我榜樣。」</p><p>廣管局接25宗投訴</p><p>而跟祖兒常在頒獎禮鬥咀互窒的Eason，日前自稱已升級為大中華區國際級歌手，祖兒得戚說：「大家唔好忘記佢亦都係爛片王，喺電影界未來嘅日子要花多啲時間，只係顧住樂壇嘅嘢冇用，再唔係我都係爛片王，大家開爛片聯盟。」<br>無綫和廣管局就前晚《勁歌》頒獎禮共接獲35宗投訴，其中無綫方面接獲10宗投訴被指賽果不公，對林峯攞獎及Twins未被列入組合候選名單感到不滿。至於廣管局則接獲25宗投訴，指賽果不公及主持人言詞粗俗。<br>採訪：胡比、王連連、馬建華<br>攝影：仇志德、陳慧安</p><p>學友黎明四奪金封王</p><p>無綫《勁歌》頒獎禮另一焦點為金曲金獎，回顧歷年紀錄，張學友和黎明分別四次稱冠，譚詠麟和張國榮則分別得兩次，得獎歌曲均為大家耳熟能詳的hit歌，但近年樂壇青黃不接，林峯前晚更憑《Chok》奪金曲金獎，備受外界質疑。</p><p>歷屆勁歌金曲金獎</p><p>84年《愛在深秋》譚詠麟<br>85年《愛情陷阱》譚詠麟<br>86年《有誰共鳴》張國榮<br>87年《無心睡眠》張國榮<br>88年《祝福》葉蒨文<br>89年《夕陽之歌》梅艷芳<br>90年《焚心以火》葉蒨文<br>91年《每天愛你多一些》張學友<br>92年《分手總要在雨天》張學友<br>93年《袛想一生跟你走》張學友<br>94年《那有一天不想你》黎明<br>95年《離開以後》張學友<br>96年《情深說話未曾講》黎明<br>97年《只要為我愛一天》黎明<br>98年《我這樣愛你》黎明<br>99年《插曲》鄭秀文<br>00年《少女的祈禱》楊千嬅<br>01年《ShallWeTalk》陳奕迅<br>02年《明年今日》陳奕迅<br>03年《我的驕傲》容祖兒<br>04年《小城大事》楊千嬅<br>05年《無賴》鄭中基<br>06年《愛得太遲》古巨基<br>07年《花落誰家》李克勤<br>08年《囍帖街》謝安琪<br>09年《搜神記》容祖兒<br>10年《男人信甚麼》衞蘭、JW<br>11年《Chok》林峯<br>資料來源：《蘋果》資料室</p><p>網中吟「樂壇真的玩完了」</p><p>林峯一曲《Chok》爆冷奪金曲金獎後，隨即在各大討論區被鬧爆。<br><br>kingwinwin：「恕我膚淺，chok呢個字今年的確聽好多，但《Chok》呢首歌我真係冇聽過，一聽完，我只可承認香港樂壇真的玩完了。」<br>HoChingTsang：「認真嗰句，成首歌高潮位又冇，唱嚟唱去嗰幾句，差唔多背歌詞嘅力都慳番。」<br>KamanLiu：「金曲金獎？但我未聽過隻歌！你chok得起都拎唔穩個獎啦！樂壇已死！」<br>HelenNg：「《Chok》都攞到金曲金獎？咁《天梯》應該攞神曲神獎，《那誰》又要攞榮耀金曲鑽石大獎！D&amp;G門口都有人集會，無記門口咁大都可以容納幾多人㗎？」<br>NICK333：「我都笑咗出嚟呀，有創意呀620（樂易玲）。」<br>資料來源：AKZONE、香港討論區</p></body></html>
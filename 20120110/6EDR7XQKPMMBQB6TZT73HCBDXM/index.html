<html><header><meta charset="utf-8"><title>趣趣地：英國最差廁所有錢袋</title></header><body><h1>趣趣地：英國最差廁所有錢袋</h1><p>有時最差未必一定係壞事，好似英格蘭非聯賽球隊艾貝斯費特聯（圖）咁，喺最近一個投票中得到6,000名以上嘅球迷「支持」，當選「全國最差廁所獎」。聽落好似好冇面，但原來個獎有獎金10萬鎊（約120萬港元），畀艾貝斯費特聯改善廁所環境。球會方面仲多謝球迷支持，話會盡快改善廁所質素喎！</p></body></html>
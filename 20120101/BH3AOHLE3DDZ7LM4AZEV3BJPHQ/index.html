<html><header><meta charset="utf-8"><title>薛凱琪破冰亮相任人窒</title></header><body><h1>薛凱琪破冰亮相任人窒</h1><p>薛凱琪（Fiona）和林峯前晚到尖沙嘴出席無綫和政府合作的倒數活動，當晚是無綫和五大唱片公司破冰後，屬於華納的Fiona首次亮相無綫，不過她卻出師不利，演出時不時跌帶狀甚狼狽，當司儀陳芷菁問她新一年有何願望，Fiona說：「希望明年紅館演唱會大家會鍾意。」怎料被陳芷菁反寸她：「你都好識得利用呢個時間。」Fiona即露出尷尬神色。</p><p>嘆祖名惹桃花</p><p>訪問時Fiona坦言除夕有不少商演邀請自己，但她大賣口乖說：「咁梗係以TVB為先。」提到舊愛房祖名帶女模回家過夜，Fiona謂：「佢真係好易惹緋聞，可能只係返屋企食嘢同飲嘢啫。」同場的林峯則咪嘴上陣又唱又跳。<br>採訪、攝影：馬建華</p></body></html>
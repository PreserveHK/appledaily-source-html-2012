<html><header><meta charset="utf-8"><title>關仁隱事：「綠草」驚累人冇見報 - 關仁</title></header><body><h1>關仁隱事：「綠草」驚累人冇見報 - 關仁</h1><p>時下嘅新人妹有太多公關爭住追捧，搞到以為自己係天王巨星，出騷做嘢工作態度又差又hea，真係令人頂唔順。</p><p>模範大星</p><p>早前關仁聽到大美人「綠草」一單濕碎料，早排聖誕自然多活動，粒粒大星都走出來搵錢，綠草都唔例外，過咗大海做聖誕亮燈，嗰日撞啱幾單大嘢發生，出席記者比平時少咗一半，咁淡嘅場面，畀着其他大星見到，輕則黑面，重則會怪公關辦事不力㖭，但綠草一見咁少記者到場，第一時間同公關講唔好意思，驚自己唔夠draw，話唔好意思，可能幫唔到人哋見報。關仁聽完，雖然覺得綠草嘅想法好oldschool，但收咗人錢會幫人哋諗，啲妹真係要好好學嘢！<br>Textby關仁</p></body></html>
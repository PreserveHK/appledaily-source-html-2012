<html><header><meta charset="utf-8"><title>三進手術室　風風關鍵一周</title></header><body><h1>三進手術室　風風關鍵一周</h1><p>【本報訊】2011年最後的夕陽下，換肝男嬰風風昨第三度被推進手術室。風風因肝臟兩條主血管之一「肝門靜脈」閉塞，令原本一次可完成的肝臟移植手術，要變成三次，昨又要開刀覆檢靜脈情況。父親虞先生忍不住流下第一滴淚：「我唔識講，醫生未確定到點解會咁，總之呢次手術之後只可以聽天由命。」除夕夜，虞先生拭乾眼淚，只望新的一年一切會好起來。<br>連日來沒好好睡過一覺，虞先生心力交瘁頹然病倒，全憑意志撐下去，長守病房外。「細佬仲搏鬥緊，我唔可以冧！」昨早他探望愛兒後說。<br>深切治療室內的風風插滿儀器昏睡，鼓脹的肚子雖已消去，換上大手術後的傷痕，骨瘦如柴。虞先生生怕弄痛愛兒，只輕輕抓着他的小腳：「等佢知道爸爸一直陪住佢，唔係佢會驚㗎！」近傍晚，風風再進手術室做第三次手術，手術室門一關，虞再禁不住，在鏡頭前第一次流淚：「好在陳詩正教授盡心盡力，我無時無刻都見佢出出入入睇實細佬，仲瞓得少過我，如果唔係細佬......」</p><p>父抱病醫院後樓梯渡除夕</p><p>風風的換肝手術本可一晚12小時內完成，但如今在兩次共廿餘小時的手術後仍要再開刀，虞先生心如刀割，憂心如焚。主診醫生之一盧寵茂教授謂，風風在第一次手術後發現肝門靜脈有閉塞情況，故需立即通血管，手術相當成功，而昨日主要是覆檢血管及抽取肝組織化驗。<br>在手術室外等候期間，虞不時瑟縮一角嗚咽：「太太手術後不時好似發惡夢咁，係咁叫細佬，我知佢好掛住囝囝，我都唔知點解釋畀佢聽。」苦候約三小時，風風終推出手術室，他立刻撲向床邊：「細佬好叻仔，叻叻！」醫生告知一切順利，他激動不已：「好多謝咁多位醫生，佢哋真係當風風係自己囝囝咁，大家新年快樂！」但仍抱病的他，任親友怎勸仍不願返家休息。這除夕夜，他決定在醫院後樓梯躺在睡袋中渡過；他醒來便是2012，風風亦進入關鍵的一周，醫生要視乎肝臟排斥情況，才決定何時拔除呼吸器，病情方能穩定下來。<br>「新一年嘛，衰嘢唔會再嚟㗎啦！」虞先生笑着說。</p></body></html>
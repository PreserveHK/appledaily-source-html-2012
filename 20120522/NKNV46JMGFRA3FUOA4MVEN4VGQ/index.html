<html><header><meta charset="utf-8"><title>靚人天堂 - 鄧達智</title></header><body><h1>靚人天堂 - 鄧達智</h1><p>地獄與天堂；不論你從那一個關口往返內地，西部通道，落馬洲，皇崗，羅湖；如非自駕，當看到最醜陋中國人辦不分本港國內不論形色語言聲調着裝。每次途經猶如6，7，8月行走香港市區街頭熱入心肺，自頂至踵大汗淋漓，自我催眠；Feel唔到，冇事！<br>同樣，過關面對人肉人聲人味污染，亦也weewanwanweewanwan；看不到，聽不見，聞唔到！從地獄匆匆南下趕應約，香港國際藝術展HongKongInternationalArtFair2012。<br>有朋友讚；Wow好Excited，好多驚喜……也有朋友呻；都冇舊年咁多正嘢睇……藝術猶如愛情；一，賣得起價。二，心頭好，情人眼裏出西施，何用旁人認同？<br>我自己？不斷用iPhone拍攝展品，便是一份讚同。<br>最重要還是每年可吸納幾張自己還買得起的小畫之外……睇人。<br>相對過關醜人當道的地獄，HongKongInternationalArtFair絕對天堂，靚人靚景更非名人娛樂人版，非模脫衣另左冰冰右冰冰，但靚的層次更高，清泉啊；簡直！<br>國籍包羅萬有，膚色從黑到白，年齡19到90，着裝自UNIQLO到Ackermann，男女中性齊備；好一場人文血肉圖畫亮麗流動風景，另加落地大窗外，維港夜景；除卻天堂只有天堂！香港不少事物皆非世界第一與事事賽得一賽得身心疲累的新加坡大不同。離世多年的祖母少時教誨；考唔到第一咪考第七咯！考第七精神與香港至夾，生命有時何必咁辛苦？朝9晚7，唔算特別勤力又絕非懶惰，剛好。<br>平常不覺，去蘭桂坊，去SOHO，去必列者士街，去ZOO……那人面都很漂亮，怎及這樣一個買賣藝術晚上，有頭有面擲地有聲的靚人當然不缺，更多是那些你從來未見過未想過的靚版氣質版人薈萃，比那香檳紅酒威士忌更醉人，眼球梳乎喱，春心蕩漾……
</p></body></html>
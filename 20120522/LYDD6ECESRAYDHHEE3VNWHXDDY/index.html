<html><header><meta charset="utf-8"><title>NBA趣趣地勇士2017年或搬返三藩市</title></header><body><h1>NBA趣趣地<br>勇士2017年或搬返三藩市</h1><p>勇士（白衫）搬竇？冇錯。據《ESPN》星期日報道，佢哋好有可能會喺2017/18球季搬返去三藩市。勇士其實喺1962至71年間，以舊金山勇士馳騁NBA，所以今次可以話係搬返娘家。聽講三藩市市政府已經去信勇士班主團，話好有誠意同佢哋合作。位於對岸嘅奧克蘭市長就梗係唔制啦，仲話會出盡力留住勇士。</p></body></html>
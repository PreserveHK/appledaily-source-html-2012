<html><header><meta charset="utf-8"><title>NBA趣趣地：林書豪慢跑紐約人即贏</title></header><body><h1>NBA趣趣地：林書豪慢跑紐約人即贏</h1><p>因為半月板撕裂而要休息嘅紐約人控衞林書豪，早前講過希望喺周日開始可以慢跑；從佢twitter留言睇，J.Lin康復進度應該唔錯，因為佢話可以緩步跑，仲講笑話唔慢得過隊友諾禾克㖭！紐約人都好似受到呢個利好消息影響，周日作客鷹隊，憑安東尼（右）同復出嘅A米（中）分別攻入39分同22分，險勝113:112。</p></body></html>
<html><header><meta charset="utf-8"><title>李娜去日本打波未驚過</title></header><body><h1>李娜去日本打波未驚過</h1><p>中日關係因釣魚台搞到好緊張，早前中國羽毛球隊已缺陣日本公開賽，雖然冇明言因為政治問題而退隊，但唔多唔少都有關；不過以李娜（圖）為首，鄭潔、彭帥嘅中國女網金花，就堅持出戰東京舉行嘅泛太平洋網賽，爭奪217萬美元總獎金。站在體育角度，李娜等決定參賽絕對合情合理，不過佢哋就要小心，畀國內憤青追擊就唔抵啦！</p></body></html>
<html><header><meta charset="utf-8"><title>娛圈360：全城勁煲<br>1億六合彩</title></header><body><h1>娛圈360：全城勁煲<br>1億六合彩</h1><p>巨額一億元頭獎彩金的六合彩今晚攪珠，令全港市民陷入一片六合彩狂熱，本報特請來演藝界當旺紅人如視后胡杏兒、憑無綫劇《巴不得媽媽…》人氣急升的蘇基古明華和岑麗香，以及曾中過多次六合彩的梁思浩為讀者提供6個心水號碼作為參考，齊齊發番個億元橫財夢，綜合各人心水，得出以下六個終極號碼：7、17、27、28、36、39，跟唔跟大家自己諗。<br>採訪：葉雪</p><p>古明華</p><p>簡介：憑《巴不得媽媽…》蘇基一角人氣勁升<br><br>「5、13同27號係屋企人生日日子，至於17就係我個人幸運號碼。」</p><p>胡杏兒</p><p>簡介：去年憑《怒火街頭》奪得視后<br><br>「我心水號碼係14，因為當年我參選港姐時number係14。」</p><p>黎耀祥</p><p>簡介：曾奪兩屆無綫視帝<br><br>「因為好多人唔會買4，所以揀14，8又好意頭，40幾成日都有！」</p><p>陳慧琳</p><p>簡介：這位歌后今年勁旺，誕下次子小龍包<br><br>「7係大仔生日，13係自己生日，21係細仔生日，30係老公生日，我會買$20刀仔鋸大樹，中咗會捐錢做善事。」</p><p>梁思浩</p><p>簡介：曾中四次六合彩二獎，獎金共500萬元<br><br>「呢啲號碼係我搵師傅算出嚟買成年。我中獎心得係入投注站時同自己講，中咗會捐起碼三份一出嚟做善事。」</p><p>岑麗香</p><p>簡介：新一代高登女神<br><br>「嚟咗香港年半都買過六合彩，如果中一億我會叫晒屋企人由溫哥華嚟香港，等佢哋知道我𠵱家生活係點。」</p><p>惠英紅</p><p>簡介：2010年金像獎影后<br><br>「我個腦突然轉咗呢幾個冧把，我好多時隨口畀冧把朋友買馬都噏中。」</p><p>陸永</p><p>簡介：「陸」跟六合彩的六同音<br><br>「最鍾意7號，因為囡囡7號生日，自己從來冇中過六合彩，不過今次有1億獎金，可以買$20博吓，輸咗當做善事。」</p><p>夏春秋</p><p>簡介：曾當《六合彩》主持<br><br>「我揀好多8字，貪佢諧音發，相士話我利6、8號兩個冧把。」</p><p>陳志全（慢必）</p><p>簡介：剛當選立法會直選議員<br><br>「7號係我當選號碼，16號係我生日。」</p><p>堪輿家李星瑭</p><p>簡介：曾貼中梁振英當選特首<br><br>「金木嘅年份，7字尾冧把旺金，我首選7、17、18。」<br></p><p>明燈之選</p><p>跟當旺的人買六合彩當然有着數，不過黑仔王選的號碼都可以拿來參考！</p><p>陳靜儀（Mia）</p><p>簡介：經常賣肉，好唔吉利<br><br>「我1月9日生日，呢兩個號碼係我lucky number。」</p><p>謝安琪</p><p>簡介：與TVB和環球唱片反面<br><br>「全部數字都係有關屋企人生日日期。」</p><p>黑仔王鄭希怡</p><p>簡介：早前在泰國傷頸<br><br>「9同6係我生日，𠵱家我喺北京，搵咗男友幫我買$200，雖然之前喺泰國跌傷頸好黑仔，但我有信心物極必反。」</p></body></html>
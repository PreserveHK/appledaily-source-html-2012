<html><header><meta charset="utf-8"><title>中環在線：<br>蔣潔敏　股東喊你出嚟呀 - 李華華</title></header><body><h1>中環在線：<br>蔣潔敏　股東喊你出嚟呀 - 李華華</h1><p>噚日微博無端端瘋傳中石油（857）董事長蔣潔敏失蹤嘅消息，但中石油似乎唔多「關注」，發言人點都唔肯正面回應，只係放低一句「正常主持工作」。咁即係點？蔣潔敏喺邊？點解唔現身闢謠？家陣謠言滿天飛，有人話蔣總上個月去投標海外工程時，喺境外無故失蹤（定走佬？），亦有人話蔣總生病住院已有一段時間，雖然唔係癌症嗰類危疾，但病情唔輕，有人又喺微博度話造謠者披露緊真相，中石油相關人士唔好急住闢謠，「大家都懂的」云云。傳到咁，蔣潔敏其實好應該出嚟澄清吓，事關話佢走佬嘅指控相當嚴重，無端端做乜要走佬？又如果真係病重，公司就應該快啲搵人代佢，同向股東交代清楚，無論如何，蔣潔敏出嚟露一露面，就一天都光晒！</p></body></html>
<html><header><meta charset="utf-8"><title>超人拜渣巴為師</title></header><body><h1>超人拜渣巴為師</h1><p>「超人」懷特侯活（右）加盟湖人，最大得着除咗可以喺荷李活不停做show之外，就係可以跟神人「天勾」渣巴（左）學嘢。「超人」周一喺自己Twitter留言，話已經同呢位NBA史上累積得分最多嘅中鋒見過面，仲自爆感動到眼濕濕，夢想成真要還神，又暗示兩人將會有長期合作，拜渣巴為師學「天勾」。而渣巴喺會面之後都話，湖人得到該名前魔術中鋒，長遠睇係件好事，家係時候再贏總冠軍喎。</p></body></html>
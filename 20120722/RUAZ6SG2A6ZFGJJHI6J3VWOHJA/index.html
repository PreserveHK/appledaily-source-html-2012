<html><header><meta charset="utf-8"><title>中環置地廣場拉姑阿呂唔打招呼</title></header><body><h1>中環置地廣場<br>拉姑阿呂唔打招呼</h1><p>噚日4點幾喺明星出沒嘅中環置地廣場咖啡廳，又見到霆鋒媽咪拉姑同鬍鬚Kong，好恩愛咁喺度hightea，不過一齊嘅仲有陳淑芬。一如以往講嘢最積極嘅都係拉姑，佢講到興起時就手舞足蹈，鬍鬚Kong就好留心咁聽佢講。相反同場另一枱就坐住呂良偉同老婆楊小娟，佢哋就好靜咁同朋友傾偈，亦唔騷擾拉姑，佢哋連招呼都冇打。<br>採訪、攝影：李志明</p></body></html>
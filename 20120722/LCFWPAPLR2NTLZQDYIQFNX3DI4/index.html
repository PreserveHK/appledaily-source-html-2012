<html><header><meta charset="utf-8"><title>雙非婦趕年底開刀公院NICU爆上爆</title></header><body><h1>雙非婦趕年底開刀<br>公院NICU爆上爆</h1><p>【本報訊】特首梁振英曾聲言明年謝絕雙非，下年出世的雙非嬰未必有出世紙。多名婦產科醫生透露，孕婦為趕年底尾班車，要求提早開刀；部份未能如願的孕婦則取消分娩預約。公院醫生擔心如早產嬰增加，會令初生嬰兒深切治療部（NICU）「斷擔挑」。</p><p>避新政策逼爆產房</p><p>零雙非政策仍未出台，但雙非孕婦已變招迎擊。多位婦產科醫生透露，預產期在明年初的雙非孕婦，陸續要求醫生提早開刀，但婦產科醫生鄧遠釗說：「私家醫院產房唔夠，唔係話改就改。」不少願望落空的孕婦取消分娩預約。<br>私家醫院婦產科今年底「標尾會」吸生意後，明年便進入寒冬。仁安醫院婦產科部門主管余啟文預料，該院明年產科生意收縮一半，只好停止增聘人手，以及轉型加強婦科服務「止血」。另一間內地孕婦熱門生仔醫院的浸會醫院表示，12月產科預約全爆，明年1月則仍未滿額。</p><p>護協批醫局出口術</p><p>威院婦產科顧問醫生梁德楊憂慮在孕婦施壓下，醫生和醫院會就範為孕婦提早開刀，以致大量早產嬰轉送公院，「家幾乎間間醫院嘅初生嬰兒深切治療部都爆晒，若再處理早產嬰兒真係會斷擔挑」。<br>產科服務萎縮，醫管局早前透露私院護士查詢公院空缺的情況增多，但香港護士協會主席李國麟批評局方出口術，營造護士回巢的假象，「護士接受全科訓練，產科需求減少，可以調到其他部門，無必要返公院，待遇差太遠」。</p></body></html>
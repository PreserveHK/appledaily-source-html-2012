<html><header><meta charset="utf-8"><title>楝篤笑圈中同性戀事<br>卓韻芝撩柏豪生仔</title></header><body><h1>楝篤笑圈中同性戀事<br>卓韻芝撩柏豪生仔</h1><p>卓韻芝前晚在灣仔伊館舉行一連兩場棟篤笑，搞笑話題明辣圈中好友，像談到同性戀就擺了何韻詩及藍奕邦上枱。講到基因時卓韻芝更公然挑逗在座的周柏豪，她直言想要同樣愛寫作的柏豪基因，合體後可生如莎士比亞的結晶品。</p><p>卓韻芝一連兩場「罪該萬死One Night Stand」，前晚在灣仔伊館開鑼，商台話事人俞琤、林海峰（Jan）、許志安、蘇永康和周柏豪等現身捧場，全場約九成滿。</p><p>寸劉浩龍奪愛</p><p>阿芝在騷上提到同性戀問題，她說：「下晝個朋友帶佢八歲女嚟，佢話懷疑個女係lesbian（女同性戀），咁我咪問佢鍾唔鍾意何韻詩，點知佢答最憎劉浩龍。」阿芝又講到之前令港女瘋狂的A&amp;F男模：「啲公關話我知香港女係最狼，真係well done HK。又有個男仔問女朋友，模就唔摸得，但A&amp;F男模就摸得，女仔咪答話因為啲男模啲波係真，仲叫男朋友唔好鍾意假LV。」<br>之後阿芝又指時下不少人會逼身邊人睇BB相，她指生BB要考慮有甚麼基因遺傳給BB。說畢她走到台下問俞琤：「你留乜DNA畀Jan？」但兩人沒有反應，在旁的安仔見狀即示意阿芝走，但她當然不放過：「Sammi（鄭秀文）有乜基因值得留低？」安仔只笑着說：「我唔知。」當見到藍奕邦時，阿芝笑言：「你嘅基因係比較基定比較因。」此話一出即令藍奕邦一臉尷尬。</p><p>「我想要你基因」</p><p>最後阿芝走到柏豪身邊出言挑逗說：「你有乜基因？我想要你嘅基因。」柏豪聞言笑稱：「我係鍾意寫嘢。」阿芝即說：「咁啱我都鍾意寫嘢，match埋咪變莎士比亞囉。」<br>完騷後阿芝在後台接受訪問，談到騷上讀出舊愛給她的分手信，即令人聯想是否Mr.的MJ？她說：「唔係，信中對方講好鍾意去健身，佢（指MJ）應該冇，不過佢真係要做吓。」早前黃子華才在紅館開talk騷，會否擔心票房及內容被比較？阿芝直言黃子華屬博士級，又講政治，香港的確需要一把這樣的聲音。<br>採訪：李珮洳<br>攝影：林德雄</p></body></html>
<html><header><meta charset="utf-8"><title>示威稀客︰港越來越像大陸</title></header><body><h1>示威稀客︰港越來越像大陸</h1><p>【本報訊】六四踢保案被告清一色「牛記笠記」社運友，惟獨一個「路人甲」穿恤衫西褲，記者都叫不出他的名字。路人甲叫明偉添，在大陸開廠，家住北角半山。他去年六四晚難得一次參加遊行，就遭警察抬走、拘捕、檢控，至現在的非法集結罪成。由始至終，明哥從沒想過認罪了事，「遲啲廿三條過埋，我就變顛覆。都冇話無唔無辜，鬼叫我喺香港咩」。</p><p>內地開廠　見盡公安壓迫</p><p>「我係一個小中產，冇乜訴求就唔遊行」。除了每年六四燭光集會，明哥鮮有示威，去年因不滿警權過大，心血來潮在維園跟大隊遊行往北角警署，「行到一半條隊停咗，我八卦去前排睇乜事，我同幾十個人就畀幾十個警察包圍」。他問其中一名警員「點解唔走得」，又傾前身子嘗試離開，結果這動作被警方攝錄機拍下，成為呈堂證據，「警察話我衝擊，明明打人先係暴力，我輕輕掂到佢都叫暴力」。<br>從拘捕到審訊，明哥形容整個過程「絕對荒謬」，他被迫放下生意，到法庭應訊等於提前「坐10幾日監」，「非常浪費時間金錢，如果認罪，可能罰少少錢，唔使搞咁耐，普通市民梗係寧願認咗佢」。但他堅信，遇上不公義就要反抗，「我以為非法集結條罪用嚟搞黑社會，差人擺明想嚇怕其他市民，但係未嚇到我。我嘅心態係，如果真係坐監，就當返咗大陸」。<br>明哥在內地開電子廠，見盡公安壓迫同胞的手段。他慨嘆近年香港變了，越來越像大陸，「以前示威完，政府知道要點做，大家就算。可能政府做得差，唔知點解咁驚示威者，警察唔知點解要打壓你」。這場仗還未完，他義無反顧上訴到底，「唔會灰，繼續爭取囉，否則再有菜園村同類事件，支持嘅人就會少。遊行值得參加就去，拉我都冇辦法」。</p></body></html>
<html><header><meta charset="utf-8"><title>寶珠姐等車不停吹水</title></header><body><h1>寶珠姐等車不停吹水</h1><p>【中環】<br>做咗奶奶嘅陳寶珠了咗一件心事，7月飲完新抱茶嘅佢，前日下晝3點半就約咗兩個女友人high tea，地點係襯晒佢身份嘅中環置地文華東方酒店，寶珠姐嘆完high tea之後，企咗喺的士站等車，戴住眼鏡嘅佢打扮撲素，其間仲好有耐性咁繼續同朋友吹水，終於等咗成5分鐘先有的士，寶珠姐同友人拜拜先上車離去。<br>採訪、攝影：楊浩賢</p></body></html>
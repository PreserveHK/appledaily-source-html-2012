<html><header><meta charset="utf-8"><title>王浩賢：法庭激化社會矛盾</title></header><body><h1>王浩賢：法庭激化社會矛盾</h1><p>【本報訊】被判監四星期的王浩賢與葉寶琳，過去半年因戀情曝光加上得到左派抹黑，在本報李八方版人氣急升，宣判前王一段「親愛的」愛的宣言，不但再次引發社運界對葉寶琳的「主權爭議」，也觸動了一場爭認卧底的現象，二人一度揚言要在獄中結婚；但隨着被判緩刑和罰款，二人未來最逼切的任務相信是繼續揭露《公安條例》的不義之處，「獄婚」計劃要稍稍擱置。</p><p>司法獨立已不存在</p><p>對於今次被控，浩賢直認有心理準備，「近年政府越嚟越鍾意將啲問題放上法庭，但法庭解決唔到社會矛盾，只會將矛盾激化，呢啲事原本應該用政治方法去處理」。他相信政府想透過法庭提高市民參加社運的代價，打擊一般巿民參與行動的意欲。<br>但他表明不會退縮，又提醒香港人要有心理準備抵抗，「家政府越嚟越肆無忌憚，同內地維穩嘅方針一脈相承，唔要聽到異見聲音」。王浩賢直言香港人的基本人權衰敗得極快，「遊行行到一半，警方突然唔鍾意就可以唔畀你行，就可以拘捕，相當震驚，之後仲要選擇性檢控，所謂司法獨立已經不存在」。<br>近年公民社會變得活躍，王浩賢相信他們挑動了中央政府和特區政府的神經，組織者成為政府眼中釘，「因為我哋挑動到真嘅問題，所以佢哋唔單止告我哋，仲動用到媒體同埋五毛嚟鬥我哋、抹黑我哋」。<br>其女友葉寶琳近日被抹黑為政府卧底，浩賢坦言有點不開心，回應時動了真氣，「咁呢個世界仲有乜嘢人係好人？仲可以信邊個係真心？係咪要坐監先可以明志」。他希望社運朋友不要被分化，「我哋希望呢件事令大家重新關心番公安條例，我哋要好似一塊揳腳石咁，唔畀政府揸倒後車」。</p></body></html>
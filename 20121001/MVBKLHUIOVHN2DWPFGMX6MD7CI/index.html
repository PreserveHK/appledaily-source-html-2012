<html><header><meta charset="utf-8"><title>上海<br>Hebe友善冧粉絲</title></header><body><h1>上海<br>Hebe友善冧粉絲</h1><p>S.H.E合體嘅新專輯預計會喺12月推出，不過三位成員近日都密密發功爭取曝光率，希望到時新碟一出賣個滿堂紅。佢哋三個各有各忙，好似Hebe日前就去咗上海做嘢，早前Hebe嘅粉絲慘被保安打，Hebe為免再出現呢個情況，已經低調轉換咗保安，日前佢喺上海繼續受到大批粉絲包圍，Hebe亦表現友善，仲不時同粉絲打招呼，冧爆佢哋。<br>撰文：葉雪</p></body></html>
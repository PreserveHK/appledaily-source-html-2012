<html><header><meta charset="utf-8"><title>見招拆招<br>流動貨車做水貨倉</title></header><body><h1>見招拆招<br>流動貨車做水貨倉</h1><p>警方聯同入境處嚴打水貨活動，上水的「私樓貨倉」瞬間被搗。不過有水客火速變招打游擊，不但在多個東鐵站分開拆貨，更以流動水貨車做貨倉，將停車場變「派貨基地」。《蘋果》日前在粉嶺港鐵站附近一個露天停車場內，發現10多人早上9時許走向一部5.5噸貨車，內裏放有逾百箱貨物，除電飯煲、電水壺和室內電話外，還有手袋和遊戲光碟，一名男子正站在車尾尾板派貨。「佢哋全部係水客，呢個行去粉嶺站只需5分鐘」。水客阿明坦言，有人為避開警方耳目，想出以貨車作貨倉，直接在停車場散貨。記者連日監視，發現流動水貨車老闆叫阿強，之前在上水港鐵站派貨，近日變陣在港鐵站附近流動派貨，替他運貨的水客男女老少都有。記者佯裝水客跟阿強搭訕，他直言：「呢度位置隱蔽夠安全，架貨車又可以周圍走。」為防被內地海關扣貨，他近日轉做家庭電器和衣物等低風險貨物，「電器30蚊件、衣服100蚊袋、遊戲碟3蚊隻」。水客們過關後，會到羅湖商業城附近公園隱蔽位置交貨，有水客半日便狂賺四、五百元。《蘋果》記者</p></body></html>
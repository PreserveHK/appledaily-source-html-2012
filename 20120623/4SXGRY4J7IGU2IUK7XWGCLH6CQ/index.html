<html><header><meta charset="utf-8"><title>東涌灣奪命泥灘　水越深蜆越肥五日賺一萬　摸蜆搵命博</title></header><body><h1>東涌灣奪命泥灘　水越深蜆越肥<br>五日賺一萬　摸蜆搵命博</h1><p>水漲浪急，陷阱處處的東涌灣泥灘，一個月便有兩名摸蜆市民遇溺身亡。《蘋果》發現該死亡泥灘幾乎每日都吸引數以百計的摸蜆人到來，全因肥美的東涌蜆有價有市，摸蜆人落水越深收穫越豐，記者直擊不少新移民為了生計，摸蜆不惜攞命博，甚至有專業摸蜆人一個月摸五日，便可賺逾萬元。<br>記者：關震海　黃江奇　蕭逸居</p><p>周二正值農曆初一，記者踏足東涌灣侯王宮對開的泥灘，發現海中比岸邊的人多。岸邊30多名婦人手持鐵鈀埋頭掘蜆，水深至小腿的範圍則集結50多人，他們大部份是逸東邨居民，當中有40歲的主婦陳太冼貴蘭，她說：「邨民逢初一、初二、十五水退先嚟，之前浸死咗都係外來人，我都未聽過逸東邨居民會浸親。」<br>陳太一邊拿起用風扇蓋改裝的「蜆筲箕」，篩走沙石，一邊沾沾自喜說：「我嚟玩吓啫，一日摸到30斤，上岸我就派街坊，一人一斤。」陳太指大部份邨民跟她一樣是新移民，沒閒錢消遣，摸蜆便是他們唯一的娛樂，她三年前掘蜆上癮，去年大雨也照下水掘蜆。<br>陳太見膠袋仍有兩、三斤餘位，水漲前仍想「最後衝刺」，向水深至腰的位置進發，見到別人在深水位收穫甚豐，不禁羨慕，「你睇吓佢呢啲幾大隻，睇吓我嗰啲幾細粒，8月就開始唔肥，過中秋就瘦，要把握機會！」據陳太經驗，原來越深水的蜆越大越重，賣出去的價錢越貴，一斤可賣20元，專業摸蜆兵團一天可摸超過百斤蜆，他們主要為「福建幫」，單單在初一至初三、十五至十六出擊，每月摸5日，收入一萬元，不過8月後肥蜆越來越少，入秋後便沒有收穫，所以謀生者趁夏天搏命到深水處覓食。</p><p>拒領綜援　自力更生</p><p>黃昏6時半，潮水上漲，水深至腰間處仍有50人摸蜆，他們拖着兩至三個白色發泡膠箱，將肥蜆放入箱內，箱滿後便逐一抬上岸，岸灘上早放滿了30多箱收穫，這些在深海冒險摸蜆的原來都是外來人。「佢哋嚟自荃灣、青衣、將軍澳，乜人都有，再遠啲係大澳漁民。」陳太指向深海處說。接近7時，記者在半米深的海中心回程，有時泥漿吸腳寸步難行，短短數分鐘已水漲半米，陳太即勸街坊「滿水喇，快啲走」，街坊仍不想離去，摸至滿意才肯走，簡直是搵命博！<br>「東涌蜆，10蚊一斤！」記者昨下午到逸東邨巴士站附近，見一名自稱「水上人」的秀姐拿着載滿四、五十斤的發泡膠箱兜售，數分鐘便吸引多名居民幫襯。秀姐指不想拿綜援維生才冒險掘蜆。逸東邨萬有街市海鮮檔負責人更指，東涌的沙蜆多肉且甜，比每斤賣16元的香港仔「養蜆」美味，是東涌居民熱捧海鮮，一早已售罄。</p></body></html>
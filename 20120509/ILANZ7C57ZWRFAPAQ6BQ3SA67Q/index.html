<html><header><meta charset="utf-8"><title>雲想衣裳：赤裸示甲</title></header><body><h1>雲想衣裳：赤裸示甲</h1><p>時裝要換季，指甲花款一樣要密密換！今年夏天，流行的花甲款式非常多元化，要簡約有簡約，要浮誇有浮誇，最得人心當然是甜到漏的CandyColor。向來有鋪整甲癮的李思捷緋聞新歡Naomi，今日就赤裸裸告訴大家，衫可以唔着，甲絕對唔可以唔整。<br><br>記者：陳子穎<br>攝影：周旭文<br>服飾：ROXY指甲<br>示範：珊、Queenie&amp;Kinki@PikaPikanail（63900021）</p><p>DIY首選玩撞色</p><p>今次示範的其中一位美甲師就是Naomi的好友阿珊，「其實DIY甲話都無咁易，有時間自己買甲油玩撞色，鍾意複雜圖案嘅就最好搵專人代勞！今季特別流行CandyColor，初夏感覺十足，又可以襯番個FashionTrend。不過花甲潮流日新月異，要追款都幾困難，依個人喜好就一定不會Out，可創出個人風格，又大大減低撞款機會。」今次阿珊精選了兩款夏日靚花甲，加上簡易DIY，學懂之後還可自行MixandMatch，做出個人專屬的花甲。</p><p>簡易DIY甲</p><p>支持本地原創</p><p>日本花甲已玩到出神入化，不少港女都愛參考日本美甲雜誌的款式，可Naomi就大唱反調，勁Buy本地原創。「我不嬲Keep住都有整甲，已經去到一個唔整唔安樂嘅地步。有時間會喺屋企DIY，但大部份時間都交畀相熟美甲師自由創作。我好花心，有時鍾意Girlish，有時又鍾意畫卡通人物，不過印象最深刻的一款，是美甲師私下記錄了我每天的心情，幫我設計了一套甲。」</p><p>攤大手賣懶！</p><p>Naomi話雖然自己好鍾意整甲，但做Artist總不能時常做太誇張的花甲，簡約的PastelColor配閃片就最大方易襯，她亦推薦給一眾白領或斯文一族。「我一向缺乏耐性，要我坐定定又畫又貼簡直沒可能，寧願花錢找專業的美甲師為我設計花甲。近年美甲店越開越多，價錢亦越來越優惠，幾百元已可做齊Gel甲、閃石、雕花、畫甲等，名正言順攤大雙手舒舒服服就可擁有靚甲，最啱我呢種懶人。」</p><p>Kanebo（28332412）<br>RMK（28650941）<br>shuuemura（25135622）<br>YSL（21110136）<br>M.A.C（21187649）<br>TONYMOLY（31010852）<br>REVLON（25764042）<br>Guerlain（22657064）</p></body></html>
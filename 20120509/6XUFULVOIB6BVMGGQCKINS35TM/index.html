<html><header><meta charset="utf-8"><title>無綫班底打造魔童劇闊面碧兒戀戰沖繩</title></header><body><h1>無綫班底打造魔童劇<br>闊面碧兒戀戰沖繩</h1><p>有傳魔童王維基嫌廖碧兒闊面要她打botox瘦面，否則新劇會被易角，但據悉廖碧兒不但鐵定本月底開拍王維基投資的歌舞劇《童話戀曲201314》，稍後還會到日本沖繩拍外景。至於剛轉投王維基旗下的曾偉權則批評無綫說：「日捱夜捱、點搏都冇人理你，真係幾沮喪㗎。」</p><p>繼台灣男星唐禹哲與詩雅主演的《我的男友Mr.V》後，王維基投資的另一部電視劇《童話戀曲201314》將於本月底開拍。早前有傳主角之一的廖碧兒被王維基嫌闊面，勒令她要打botox瘦面，否則新劇將會被易角，但日前廖碧兒出席公開活動時否認易角之說，強調會於本月底與關楚耀如期開工。</p><p>拉隊赴日拍外景</p><p>本報接獲消息，廖碧兒不但未被飛出局，更會隨《童》劇劇組到日本沖繩拍攝外景，除廖碧兒和關楚耀外，還有蘇永康、陳柏宇、蔡穎恩、高皓正、楊淇、石修、呂有慧、艾威、應昌佑、冼灝英、姜文杰、姜麗文和龔慈恩等等，而楊天經和無綫的老臣子曾偉權和鄺佐輝原來亦已離開無綫轉投王維基旗下，並齊齊參與《童》劇演出。<br>91年由亞視過檔無綫的曾偉權，前日被問到效力王維基原因時，他說：「我覺得王維基好有heart，佢親自同我傾，我喺TVB咁耐，都未試過有高層咁。佢賣咗城市電訊全情投入搞電視台，好似我呢啲咁鍾意做戲嘅人，一定係好欣賞佢嘅做法。佢樣樣親力親為，又肯投放咁多資源，試問一個咁嘅老闆又點會唔like？」</p><p>曾偉權狂數無綫</p><p>曾偉權強調不是指無綫不好，但若一個演員努力工作也得不到公司認同的話，實在令人感到氣餒：「辛苦咁多年，認同以及重視係好緊要，日捱夜捱、點搏都冇人理你，真係幾沮喪㗎。好似之前我喺《點解阿Sir係阿Sir》飾演嘅倪鋒，外邊反應都唔錯，但偏偏公司嘅頒獎禮連一個提名都冇，有啲得幾集戲又有得提名，呢個令到我有啲挫敗感。自己年紀都唔細，既然公司唔畀機會我，不如去另一個平台試吓囉。」<br>採訪：林妃</p></body></html>
<html><header><meta charset="utf-8"><title>NBA趣趣地：白朗戴維斯重創唞一年</title></header><body><h1>NBA趣趣地：白朗戴維斯重創唞一年</h1><p>球員落場打波，受傷真係少不免，但好似紐約人後衞白朗戴維斯（圖）就慘啲。佢上場對熱火上籃時扭傷右膝十字韌帶，經磁力共振顯示，有多達3處韌帶撕裂，情況好嚴重，將於今周內接受手術，而養傷期要足足一年，即係話下年季後賽先可以復出；白朗戴維斯已經32歲，真係有冇機會再打NBA都係未知數。</p></body></html>
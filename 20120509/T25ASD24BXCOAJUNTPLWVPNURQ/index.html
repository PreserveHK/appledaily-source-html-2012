<html><header><meta charset="utf-8"><title>胡定欣甜笑講復合</title></header><body><h1>胡定欣甜笑講復合</h1><p>胡定欣昨日到新城為薛家燕主持的節目做嘉賓。早前馬國明自爆曾跟胡定欣拍拖，並暗示有機會復合，昨日家燕姐與定欣合照時，即對記者笑說：「佢同馬國明OK㗎，計我話如果係嘅不如訂婚啦。」定欣尷尬笑說：「家燕姐好鍾意開玩笑，成日帶歡樂畀大家，我唔會介意。」<br>問定欣跟馬國明可有機會續前緣？她甜笑說：「大家係好朋友，順其自然啦。」問她是否已搬回太古城與馬國明做鄰居，她說：「住邊區都唔關事，總之感情事順其自然。」說到冼灝英跟鄭嘉穎被傳不和，定欣指拍攝《拳王》時從未聽過二人爭吵，她說：「其實當事人都唔知乜嘢事，可能大家覺得呢啲新聞好睇，咪當劇集宣傳囉！」<br>採訪、攝影：譚倩宜</p></body></html>
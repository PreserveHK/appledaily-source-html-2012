<html><header><meta charset="utf-8"><title>重口味膠袋粗暴笠頭<br>無綫躁底導演欺侮神獸女</title></header><body><h1>重口味膠袋粗暴笠頭<br>無綫躁底導演欺侮神獸女</h1><p>無綫生存競爭很大，上位爭做花旦不易，C奶神獸天使劉蔚萱近日獲派演無綫新劇《心路GPS》，可是演技生疏，NG連場惹怒該劇導演張永豪，上周拍攝被收爛賬戲，張永豪落場與劉蔚萱試戲，不但堅持用裝過田雞的有味膠袋笠她頭，還大力推她頭撞門。張永豪屢次粗暴對待演員，昨日有讀者提供他粗暴對待神獸女劉蔚萱的片段，為她抱不平。</p><p>上位小生陳展鵬、黃翠如和李司棋等孭飛主演的無綫新劇《心路GPS》拍得如火如荼，上周拍攝期間，卻同場加映躁底導演張永豪欺凌神獸天使劉蔚萱，這幕比劇情更令人震驚。據知當日劉蔚萱因為狂吃NG，拖延進度，張永豪親身教戲，用膠袋粗暴笠她的頭，然後猛力把背向鏡頭的她推向門，發出巨大聲響，張永豪明知劉蔚萱怕田雞，卻堅持要用盛載過田雞的有味膠袋做道具。昨日有讀者提供張永豪涉嫌欺侮劉蔚萱的片段，為劉蔚萱抱打不平。</p><p>被大力撞門痛哭</p><p>在無綫當女藝員非常難撈，經理人合約的親生子女演出機會固然較多，其他合約新人要上位，弱勢社群甚難捱，不但人工低，有時受委屈也投訴無門。擁C奶的劉蔚萱出道便毫不吝嗇身材，早前在綜藝節目《五覺大戰》成為其中一名神獸天使「嘴刁鵰」，最近獲安排在《心》劇中扮演李司棋的媳婦，上周拍攝一場劉蔚萱被大耳窿楊潮凱追數戲，要遭對方淋田雞。由於劉蔚萱的演技稚嫩，一直未達導演要求，結果張永豪親身示範，同時揭露鏡頭背後劉蔚萱遭粗暴對待的實況。<br>由讀者提供的兩條片段中，其一是當楊潮凱企圖用膠袋笠劉蔚萱頭試戲時，由於做不出張永豪要求，所以導演從鏡頭後衝出來，他搶過膠袋便突擊笠落劉蔚萱頭上，再大力推她，令她頭部撞門，沒心理準備下被撞痛頭部的她，除下膠袋即伏在身邊另一男演員身上勁喊，其後還不停撫摸頭部舒緩痛楚。另一條片是她抗拒用盛過田雞的重味膠袋笠頭，看到有味膠袋即有陰影耍手擰頭，劉蔚萱坐在地上哭着哀求：「唔得，唔得，我唔要呀，求吓你。」有指當日在場的前輩李司棋曾上前勸解，但最後也遭張永豪要求離場休息。張永豪躁底發作對待演員其實早有前科，花旦佘詩曼和蒙嘉慧都曾中招，不過由於他是製作部總監曾勵珍的親戚，才有恃無恐。事件發生後，有指珍姐下令所有台前幕後就此事件封嘴，以免家醜外傳。</p><p>導演：惡咗少少</p><p>記者昨日致電劉蔚萱，問及張永豪的執導手法，可有令她感到委屈，她說：「我唔想答呢個問題，每個人有佢嘅處理方法。」可覺張永豪做得不對？劉蔚萱口窒窒說：「我唔識答，我唔想去傷害到人，唔想小事化大。」被撞頭和笠有味膠袋後是否有嚎哭，她說：「唔開心實有，但呢次我當係人生上咗寶貴一課，我希望可化解呢件事。」劉蔚萱表示張永豪事後有道歉，她也心軟接受。<br>張永豪直認當日拍戲較，他昨日在電話回應說：「劇情真係有呢個需要，楊潮凱係大耳窿追數，我已冇放田雞喺膠袋裏邊，呢兩、三個鏡拍足兩個鐘，我承認我份人又心急，勞氣咗，惡咗少少，事後有同演員講唔好意思。」問到事件可被無綫高層照肺，他說：「當時試戲監製都喺現場。」張永豪曾有鬧喊佘詩曼前科，他表示已是多年前舊事。<br>同場目擊事件的楊潮凱昨日在電話訪問中說：「劉蔚萱真係好怕田雞，嗰日導演同佢試笠頭戲，收唔切啲力，語氣又重咗。導演佢可以憐香惜玉啲。」此外，被指當時曾往勸阻的李司棋，昨日在紅磡為《心》劇外景，重提和事老一事，李司棋說：「嗰場冇我份，我都係聽人講，話嗰女仔好怕田雞，被嚇到死吓死吓。」<br>採訪：丁寧</p><p>人物誌：高層親戚喪鬧花旦</p><p>被踢爆粗暴對待神獸女劉蔚萱的無綫導演張永豪，年約30多歲，近2千年才加入無綫，在行內是出名的躁底導演，當年他做助導時鬧過初出道的蒙嘉慧，多年前亦粗口鬧過佘詩曼，更有傳他曾向助導動粗，性格火爆。他在無綫任職時，曾獲多位監製梁材遠、戚其義、羅永賢等提攜，才能一劇接一劇，編導過的作品有方中信、徐子珊的《仁心解碼》及黃浩然、陳茵媺主演的《情越海岸線》等。有傳他獲親戚、無綫高層曾勵珍關照，才得以在無綫橫行。</p><p>落選港姐黐錢國偉</p><p>現年24歲的神獸女劉蔚萱，去年由加拿大回流香港參選港姐失敗，結果被監製錢國偉睇中，選了她在節目《變身男女Chok Chok Chok》做天使「棉花糖」，與「吹波糖」白雲等組成Chok之天使，之後在無綫遊戲節目《五覺大戰》擔任神獸女「嘴刁雕」（圖），有不少工作機會。<br>劉蔚萱以C cup大咪身材見稱，是非不多，不時大騷其33C驕人事業線及弗爆身材，故深得監製喜歡，獲得不少出鏡機會，但有機會拍劇集《心路GPS》卻慘被導演欺虐。</p></body></html>
<html><header><meta charset="utf-8"><title>不會氣餒<br>黃之鋒：好掛住屋企啲飯餸</title></header><body><h1>不會氣餒<br>黃之鋒：好掛住屋企啲飯餸</h1><p>「九日冇返過屋企瞓，今晚（昨晚）會回家瞓，同屋企人打邊爐」。變回「小朋友」的16歲學民思潮召集人黃之鋒疲憊說，終可回家繾綣被窩；未幾又抖擻精神說，運動仍未完，政府必須撤回國教科。小子為本港歷來首次由中學生帶領社運，那一夜12萬人逼爆政總。<br>蓬頭垢面的黃之鋒昨自爆說，心身俱疲，「真係好攰，好掛住屋企啲飯餸同家人，成班學民思潮嘅學生都好攰，有啲做糾察做到發燒，翌日返學再回來」。他說，幸好有家人的支持，在政府總部最後一夜，父母特別到來支持，「家人冇叫我放手，好支持我，冇畀壓力我」。<br>剛升讀中五的黃之鋒，今次運動學會了堅持，去年8月21日，只有200多人參與反洗腦教育遊行，大家沒有氣餒，「今年大家跌跌碰碰，由乜都唔識，到成為本港有史以嚟首個中學生帶領社會運動，12萬人逼爆政總，逼爆成個金鐘」。他說，雖然政府有所讓步但未撤回洗腦教育，但這個運動會繼續下去，至政府撤回國教，「今次呢個運動，已令到巿民學生都醒覺。這個運動不會完結，不會走下坡，會再有運動，會再創高峯」。</p></body></html>
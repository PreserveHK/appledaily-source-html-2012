<html><header><meta charset="utf-8"><title>蒙嘉慧學做姣婆</title></header><body><h1>蒙嘉慧學做姣婆</h1><p>蒙嘉慧的時裝路，鍾愛硬朗、偏中性打扮，揀選手袋更有上膊跟身的癖好，皆因追求袋不離身的安全感，惟獨偶爾會愛用小型clutch bag瀟灑一會。蒙嘉慧愛淨色，今次示範的美國手袋品牌Coach中，便看中駱駝啡色設計，以便她襯喜愛的黑色服飾。不過淡口味多年，蒙嘉慧開始接受姣婆tone及圖案如豹紋print的手袋。</p><p>蒙嘉慧走冷色時裝主義，黑色是她的最愛，有一份爽朗、偏中性的瀟灑感覺，故飾物配件上她會微調多點色彩，她早前示範Coach手袋時受訪說：「平時買衫都係鍾意黑色，所以揀手袋會多番啲顏色，例如會白色皮袋襯牛仔褲，好似今年我都會用姣婆藍、姣婆黃，反而黑色袋得一個。」</p><p>肩袋有安全感</p><p>自言選擇手袋有點固執的蒙嘉慧說：「只鍾意shoulder bag，剩係得個手挽款我唔會揀，因為試過喺日本食飯，佢哋興將個袋擺喺枱下面啲間格，我試過成個袋唔記得拎，啲passport都要補領，家會用啲斜揹袋、腰包，就算辛苦啲，都可以跟身。仲有袋款都要中性款，有拉鏈間格，要有安全感。」<br>問會否接受男友代勞拎手袋，蒙嘉慧說：「我不嬲都接受唔到男士幫女仔拎手袋，我試過同男朋友有同一個背囊，佢見我嗰個重交換揹，我都會拒絕，可能我缺乏安全感，要自己跟身。」</p><p>夢想磨舊手袋</p><p>唯一轉變是蒙嘉慧開始對有圖案的設計感興趣，她說：「最近開始接受豹紋。」心目中的It bag？她說：「我覺得靚嘅手袋，幾時拎出嚟都覺得靚，好似Kate Moss（姬蒂摩絲）成日用一個磨得有啲舊feel嘅手袋，我都想買一個係羊仔皮，造到好舊、好vintage嘅手袋。」獨愛揹袋有安全感，不過對clutch bag則開綠燈，她說：「我覺得clutch bag好有型同瀟灑，會收藏同襯衫，一個長銀包clutch又易拎又襯到衫。」<br>對於示範的Coach秋冬手袋，蒙嘉慧愛駱駝啡色的設計：「我覺得黑色襯駱駝啡好襯，簡單同膚色好易夾，同埋多間格係我心頭好。」<br>採訪：梁錦雯　攝影：陳順禎<br>化妝：Dephine Chan<br>髮型：Coren of Hair Salon（利舞台）<br>場地提供：Coach（中環）</p><p>向師母致敬</p><p>Coach近年回春，不少設計都注入青春氣息，今個秋冬主力的Legacy系列，向60年代出任品牌創意總監Bonnie Cashin的作品致敬。Bonnie Cashin有美國運動裝之母的美名，更是第一個在手袋上飾以工業用金屬釦的設計師。<br>新袋的設計，有講究功能性的tote bag、圓筒線條的duffle bag，以及小巧的basket clutch及shoulder purse，全以極繽紛的鮮黃、藍、綠及紅為色基調。細節上，有加入流蘇網飾，又注入Bonnie Cashin當年的旋釦，結合過去與當代，仍然流露着曼哈頓的Big Apple摩登時尚。</p></body></html>
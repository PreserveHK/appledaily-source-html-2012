<html><header><meta charset="utf-8"><title>蘋機會：DC未來報告</title></header><body><h1>蘋機會：DC未來報告</h1><p>數碼相機日漸普及，人人隨時隨地都能Snap。唔知下一步，相機又會變成點？好多設計師已經有不少奇想，未來相機千奇百怪，但唔少人都竟以手指作靈感玩Snap。　記者：韓繼聰</p><p>手指框做ViewFinder</p><p>攝影師愛用手指做出一個長方形來預計構圖，將來呢個手勢就有可能進行埋拍攝工作。日本情報科學藝術大學的學生研發出一部叫「Ubi-Camera」的相機。操作非常簡單，就是將手指插進相機即可操作，而手指架起的指框，就是相機的觀景器，要Zoom的話只需要把手伸前伸後。完成構圖，按下食指的掣即可拍攝，有型又方便。</p><p>C字手勢即拍</p><p>這一款「Air Camera」，兩隻手指套上像戒指的儀器，再做出不同的手勢，例如兩隻手指作「C」字形即可拍硬照，所有手指一起作「C」字就是拍短片，簡單過癮。不過就無得構圖，純粹拍Snap Shot囉。</p><p>搞鬼概念設計</p><p>「The Rub View Camera」省卻相機機身，一按掣原本透明的地方即可捕捉影像。</p></body></html>
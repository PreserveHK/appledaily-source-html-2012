<html><header><meta charset="utf-8"><title>圓玄小學逆民意強推國教科</title></header><body><h1>圓玄小學逆民意強推國教科</h1><p>【本報訊】六間小學早前表明本學年開始推行國民教育科，儘管個別學校已退縮；反國教大聯盟表示接獲家長求助，指圓玄小學堅持推行國教科，大聯盟首要任務會援助該等家長。此外，鮮魚行學校校長梁紀昌表示，會繼續推國教科，但內容是讓學生知道中國司法不獨立、一黨專政不民主，「有人視國教係毒藥，我要教學生認識呢粒毒藥，等佢哋唔會亂食」。</p><p>「小學要轉校好難」</p><p>家長關注組召集人陳惜姿昨透露，一名屯門直資保良局香港道教聯合會圓玄小學家長前晚兩眼通紅，握着她的手求助，指校方堅持推行國民教育科，「佢話要動員其他家長好困難，家教會未必咁關注呢個問題；又話睇到個課程相當空泛，睇唔到細節，只係講認識山河、國家地理歷史」。陳表示，反國教大聯盟將會視這些已開科學校為「頭號需要幫助同支援對象」，義無反顧協助有關家長，「如果家長覺得孤掌難鳴，就會自動消音，小學要轉校係好難」。本報昨致電圓玄小學校長張志鴻查詢，至截稿未有回應。另外，鮮魚行學校表明10月會開科，校長梁紀昌強調，國教科的教材由學校自行編寫，內容並非唱好中國，「我哋想學生認識中國國情，正反兩面都會講，會講畀學生聽中國司法唔獨立，一黨專制，冇民主；仲有，愛國唔係要愛黨」。他說：「我要示範畀其他學校睇，真正嘅國民教育係教啲乜嘢。」學校本周內會與教師、家長開會講解國教內容，以釋疑慮。</p></body></html>
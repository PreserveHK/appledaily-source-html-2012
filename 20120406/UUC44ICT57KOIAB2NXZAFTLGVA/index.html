<html><header><meta charset="utf-8"><title>賽後有古講：皇馬5:2炒尼軍　爆60倍波膽 - 咖哩</title></header><body><h1>賽後有古講：皇馬5:2炒尼軍　爆60倍波膽 - 咖哩</h1><p>首回合作客3球在握，很多人期望皇馬次回合上演大屠殺，但戰情並非想像中的一面倒，尼科西亞取得兩個入球，皇馬主場贏5:2，爆出60倍波膽。兩回合，皇馬贏8:2晉級，4強鬥拜仁。</p><p>主場失兩球有前科</p><p>基斯坦奴朗拿度（C朗）26分鐘先開紀錄，及後卡卡離門25碼遠射，皮球直飛龍門左上角破網，半場皇馬兩球領先。換邊後尼科西亞靠文度卡追成1:2，但皇馬尾段發力，先是C朗處理左路罰球，右腳內彎射出招牌曲線，直飛遠柱上角入網，拉開到3:1。C朗繼上場對奧沙辛拿後再梅開二度，而且又射入靚波，今季累積攻入49球。<br>皇馬無打算收油，荷西卡利祖80分鐘入多球。縱然客隊有前皇馬名將蘇拿利的弟弟艾斯迪賓蘇拿利射入12碼，但傷癒復出的迪馬利亞射入一記瀟灑的挑射，為皇馬鎖定5:2的勝局。今場皇馬主場失兩球，其實並非奇事，因為他們歐戰主場防守力麻麻，在今屆分組賽就被薩格勒布戴拿模攻入兩球，贏6:2；去屆4強，他們亦在主場不敵巴塞0:2。<br>皇馬總比數贏8:2出線，4強將鬥拜仁。教練摩連奴預期首回合作客將非常難踢，他說：「我兩年前帶國米時，就作客過拜仁，他們的主場表現很好，相信今次慕尼黑一戰都很難踢。」文：咖喱</p></body></html>
<html><header><meta charset="utf-8"><title>趣趣地南京有有　球員追討欠薪</title></header><body><h1>趣趣地<br>南京有有　球員追討欠薪</h1><p>咪睇今屆中超隊隊都話要豪使簽球星，其實中國球壇風光背後仍然有唔少球會冧檔。南京有有喺2010年由中甲降班中乙，到上年再畀中國足協取消註冊，但到家都仲拖緊球員人工，搞到班球員要上街抗議追討欠薪（圖）。其實南京有有家陣只係得返一個負責人同一架大巴，基本上乜資產都冇剩，球員要追返啲錢真係唔多樂觀。</p></body></html>
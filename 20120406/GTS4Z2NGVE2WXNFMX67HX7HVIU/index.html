<html><header><meta charset="utf-8"><title>馮仁昭四圍超：呂慧儀被撩自信大增 - 馮仁昭</title></header><body><h1>馮仁昭四圍超：呂慧儀被撩自信大增 - 馮仁昭</h1><p>呂慧儀噚日喺將軍澳中心做「香港共融國際家庭掟蛋大賽」嘉賓，其間慧儀示範掟蛋，佢認為咁係好嘅發洩途徑，佢又估唔到掟蛋現今成為家庭活動。喺台上大合照時，慧儀企喺一個外籍男子身邊，慧儀話：「佢用英文同我講，話我係佢下任再下任老婆，又問我叫乜名，好耐冇試過咁俾人撩，自信返晒嚟。」慧儀又話家同老公各有各忙，所以冇刻意造人。</p></body></html>
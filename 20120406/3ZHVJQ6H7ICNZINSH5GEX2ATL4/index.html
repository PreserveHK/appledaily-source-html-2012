<html><header><meta charset="utf-8"><title>馮仁昭四圍超：蘇玉華預告離開無綫 - 馮仁昭</title></header><body><h1>馮仁昭四圍超：蘇玉華預告離開無綫 - 馮仁昭</h1><p>蘇玉華為無綫旁白嘅真實紀錄片《盛女愛作戰》，噚日喺新蒲崗搞記招，阿蘇話同無綫仲有一部電視劇合約，佢話：「出得嚟行始終要還，應該今年會還埋。」咁之後呢？言下之意，阿蘇會同無綫拜拜，佢話：「其實我唔排除同任何人合作，因為天大地大，我有好多嘢可以做，所以我覺得個眼光唔好咁短咁窄。家唔講得住，遲啲可以再公佈。」</p></body></html>
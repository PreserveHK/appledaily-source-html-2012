<html><header><meta charset="utf-8"><title>馮仁昭四圍超：GiGi撐同志婚姻 - 馮仁昭</title></header><body><h1>馮仁昭四圍超：GiGi撐同志婚姻 - 馮仁昭</h1><p>今年特別今個月娛圈結婚喜事特別多，梁詠琪（GiGi）近日咁啱推出國語新歌《換約》，首歌正係講結婚訂盟，早前GiGi就喺網上呼籲收集大家嘅結婚靚相，當中最感動到GiGi嘅一對夫婦會得到兩張來回西班牙嘅機票。</p><p>咀老公鬥喊</p><p>GiGi成功收集大批fans嘅結婚相，當中更有似係男女同性戀嘅婚照，GiGi揀咗部份靚相剪輯成《換約》嘅第二版本MV，當中仲有GiGi同Sergio一啲未曝過光嘅結婚相同片段。另外一班好友包括李心潔同彭順、S.H.E嘅Ella同Selina、黑人陳建州同老婆范瑋琪等嘅婚照都喺MV出現。<br>GiGi同Sergio結婚相同片段中，有佢哋喊晒嘅感動樣，又有交換戒指同放白鴿，當然唔少得咀嘴。自何韻詩宣佈出櫃後，近期同性戀話題熱爆，而GiGi收集到fans提供嘅相當中，亦有似係男女同性戀嘅婚照，GiGi話：「我一直覺得愛冇任何界限，冇分性別，自己一視同仁。」<br>撰文：馮仁昭</p></body></html>
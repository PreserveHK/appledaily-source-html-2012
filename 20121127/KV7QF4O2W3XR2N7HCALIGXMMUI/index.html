<html><header><meta charset="utf-8"><title>顏福偉誘侍應抄牌</title></header><body><h1>顏福偉誘侍應抄牌</h1><p>【大坑】白花油王子顏福偉前晚一個人去咗大坑一間酒吧開餐，佢叫咗份細薄餅同啤酒。唔好以為佢一個人好悶，佢同酒吧其中一個外籍男侍應不知幾好傾，大聲講大聲笑講到眉飛色舞。顏福偉食完都唔肯走，個侍應亦不時走埋去同佢傾偈，之後顏福偉仲攞部電話出嚟畀個侍應「抄牌」，不過顏福偉發現有記者之後，啲行為就收斂晒。<br>採訪、攝影：徐錦池、吳耀輝</p></body></html>
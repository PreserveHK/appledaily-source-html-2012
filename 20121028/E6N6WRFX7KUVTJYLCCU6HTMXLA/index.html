<html><header><meta charset="utf-8"><title>背後努力<br>日睡三小時將勤補拙</title></header><body><h1>背後努力<br>日睡三小時將勤補拙</h1><p>劉家駿早在大學時代，已經洞悉補習行業的價值，但不能接受社會只將他標籤為與錢掛鈎的「補習天王」，而抹煞他背後多年的努力。過去多年的每個工作日，他自言只睡三至四個小時。走上這條天王路，要歸因於他懂得揚長避短，並非父母刻意栽培，「佢哋都未讀過大學，但自己自細嘅強項一直係英文，就專心學好……我數學都好差㗎，會考攞到D係幸運。」他細說起當年，「我讀中學已經立志教書，而做補習老師坐底可以影響千幾人，但當時唔知道搵幾多錢㗎。」直至他上大學後做私人補習，「試過有學生最多用1200蚊一個鐘嘅價錢請我補習，其他嘅六人小組，每人都要700至800蚊一個鐘。當時呢種嘅強烈信息，肯定咗自己好有市場價值。」</p><p>課堂魅力重要</p><p>他這樣總結造星之道，最基本「一定要有料，齋講考試技巧，呃唔到幾多年」，其次要有課堂魅力，「某程度上係觀眾緣，有時上堂甚至要Chok少少」。要肯揼本投資教學配套之餘，形象都好重要。劉家駿說，做補習天王最開心的是用自己知識影響好多人，「不斷增添多元化嘅教學，保持到學生人數上升嘅挑戰性好大。就算我賺到幾億身家，都唔會退休嘆世界，教書帶畀我嘅成功感先至最重要。」</p></body></html>
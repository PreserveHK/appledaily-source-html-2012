<html><header><meta charset="utf-8"><title>「拎太多獎難喺TVB立足」<br>祥仔視帝讓賽</title></header><body><h1>「拎太多獎難喺TVB立足」<br>祥仔視帝讓賽</h1><p>今年無綫台慶頒獎禮玩全民直選，挾亞太區最受歡迎男歌星之名的林峯奪最佳男主角呼聲最高。連台柱黎耀祥前晚在港台接受訪問時，亦明言要讓路，他說：「拎太多獎好難喺TVB立足！」他透露無綫將破天荒為他主演的《大太監》在圓方戲院舉行首映禮。</p><p>無綫《萬千星輝頒獎典禮》將於12月17日舉行，視帝視后競爭越炒越烈，已連續第三年成為台慶劇主帥的黎耀祥，再被捧為視帝大熱，前晚他到港台接受被網友封為男神的鄭子誠訪問時，透露無綫將破天荒在他主演的新劇《大太監》播出前，於周三（31日）在圓方戲院舉行首映禮。</p><p>太監床戰定欣</p><p>近年無綫逢劇必煲床上戲，飾演太監的祥仔亦不例外，他說：「我同胡定欣都有少少床戲，但點到即止，而今次仲要扮狗㖭！」對於劉松仁在《名媛望族》的重口味演出，他直言有留意，祥仔笑說：「係呀，佢同江美儀跳艷舞好勁！希望佢部劇好，令觀眾追埋我嗰套。」有指《大》劇未出街已獲高層賞識，打算開拍續集，祥仔坦言有此計劃，他說：「係呀，家拍到同治年代，我想演埋李連英嘅老年，佢同慈禧都有好多犯錯地方。」問祥仔是否想為明年鋪路，再下一城奪視帝？他耍手說：「又嚟？夠嘞，拎太多獎好難喺TVB立足㗎！」對於今年林峯被睇高一線，祥仔坦言有競爭是好事，他說：「對手越強，我就更加開心，觀眾投票都熱烈啲。」</p><p>被彈演技浮誇</p><p>不過有網民最近在高登討論區抨擊祥仔的演技，指他自從成為視帝後演技過於浮誇，反而做綠葉時演出較好。如果今屆視帝是一人一票選出，相信祥仔得獎機會比chok王林峯輸蝕。採訪、攝影：譚倩宜</p></body></html>
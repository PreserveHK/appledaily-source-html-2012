<html><header><meta charset="utf-8"><title>打乒乓結緣　紅顏知己靈堂送別</title></header><body><h1>打乒乓結緣　紅顏知己靈堂送別</h1><p>【本報訊】終年65歲的甘健成，生前交遊廣闊，名人食家固然友好眾多，據悉他日常在舖頭打點以至做運動，亦可以識到紅顏知己。消息人士透露，自甘與戴女斷絕往來後，關係最好的女友人要數洋名Judy的張姓女子。</p><p>頻頻現身鏞記</p><p>「Judy本身係甘生妹夫嘅朋友，因此認識到甘生。佢身材高高瘦瘦，後生嗰陣好似歌星王菲㗎！佢哋兩個本來只係普通朋友，但後來甘生迷上打乒乓球，Judy球技唔錯，於是幾乎每逢星期日都陪甘生打波，關係越嚟越密切，自此頻頻現身鏞記，員工眼裏看着、心裏有數。」記者於甘健成設靈當晚（25日），到過Judy任老闆娘的洗衣店，發現她傍晚帶同大袋金銀衣紙返回舖頭，神情哀傷地在後巷燒衣。及至8時收舖，她即聯同友人前往靈堂拜祭，只見她站在甘的遺照前，良久不願離去。之後她亦與長房兒子以至其他親友傾談，關係熟絡。記者昨日向Judy查詢與甘的關係，她承認彼此認識，經常打波，但對於有人指他們關係密切，Judy只說：「人都死咗，唔好再講呢啲嘢。」有人向記者爆料，指甘健成就連在店外吸煙，都可以結識女伴，成為員工間熱話。「自從禁煙之後，甘生同大家一樣都出門口『打邊爐』，竟然咁樣識到對面馬路間日本餐廳嘅女員工。嗰個女仔係混血兒，好靚女㗎！」該女子更在臉書留言「唔捨得、無法去接受、永遠永遠掛念你！」並貼有懷念甘健成的照片和合照。</p></body></html>
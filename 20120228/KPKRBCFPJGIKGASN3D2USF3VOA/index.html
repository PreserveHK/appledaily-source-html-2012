<html><header><meta charset="utf-8"><title>雲想衣裳：Marni×H&amp;M　MJ色心起</title></header><body><h1>雲想衣裳：Marni×H&amp;M　MJ色心起</h1><p>玩Band的係咪事必全黑、窄牛搭皮褸才算Rock？真正玩過音樂都會認同，有心，其實不是單靠外形或衣着。一向予人Rock爆造型的MJ，家中的衣櫃亦不只是暗黑服飾，近年更反鍾愛Colorful服飾，拍攝Marni×H&amp;M時，最愛的Item不是「Dr媽」，反而是一對凉鞋，估不到呢。「上次H&amp;MCrossover就買入一件粉紅西裝褸，真心覺得靚，Fans見到都大讚！」更估唔到，MJ為了今次Styling，事前一日染紅頭髮，暫告別黑暗期。<br><br>記者：雷福財<br>攝影：蔡家輝<br>模特兒：MJ、Cindy@StarzPeople<br>化妝：呂旻熹<br>髮型：Guardi@P.O.PHairdressing</p><p>婦女節殺港</p><p>世上沒有永恆的成功方式？但落在H&amp;M手上，好似未曾衰過。當你心諗又係Crossover之時，暗地裏又好期待有無筍嘢執。今次找上意大利圖案大師Marni合作，男裝添入不少Two-tone、Colorful元素，大玩SmartCasual路線。女裝方面則更見Marni個人特色，運用大量不同圖案互拼，如格仔搭波點，穿梭長裙、半截裙以至泳衣等，活力中見高雅味。與上次推新品一樣，3月8號當日首280名輪候顧客每人獲發一條顏色手帶，共14組，每組20名顧客，其後再公開發售，早上八時開業（分店分別為中環、尖沙嘴廣東道、旺角朗豪坊、圓方及沙田新城市廣場，共5間）。上年那次聯乘，MJ亦有捧場：「皮褸窄牛都一定有，看門口嘛。但近年開始愛上Colorful、小眾服裝，嗰件粉紅西裝褸真係好特別㗎，早前情人節更特意着畀Fans睇。今次Marni×H&amp;M便睇中那雙黑色凉鞋，Casual着出街上Band房，Ronny都係咁。」</p><p>OnMJ：男裝藍色外套$1,490、男裝白色卡通Tee$199、男裝藍色長褲$599<br><br>OnCindy：女裝白色卡通Tee$299、女裝藍色格仔泳衣$399、女裝Flattop太陽眼鏡$199、女裝黑色鱗片Collar$199</p><p>MJ短褲踢拖</p><p>開始忙於第4張最新EP《Misterday》宣傳，閒來情願待在家中練結他，買衫亦然。「平日好少出街買衫，通常都係上網周圍買，接受程度都可以好高，短褲踢拖都會。好似今次穿的黃色短褲，開頭都有啲擔心，但着完發覺幾舒服，好Practical，現在間唔中才會一次全黑造型。正如人人都以為Rock友一定只有Drugs同性愛，其實是錯覺。家我同Alan（主音）都在戒煙當中，希望自己提高體能應付台上表現。」</p><p>H&amp;M（21109546）<br>中環皇后大道中68號</p></body></html>
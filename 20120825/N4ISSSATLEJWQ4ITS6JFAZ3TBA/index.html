<html><header><meta charset="utf-8"><title>心淡離職逃亡者心聲：行咗寃枉路</title></header><body><h1>心淡離職<br>逃亡者心聲：行咗寃枉路</h1><p>迪士尼好萊塢酒店米奇餐廳年資逾六年，最有經驗的部長，日前離職，他見證了米奇餐廳的成長，「初初人手比家多兩成㗎！請人又嚴格，起碼要對呢行有啲認識！家根本冇人肯制，咪有手有腳就話請囉！」<br>六年前因為憧憬迪士尼的童話與歡樂氣氛，毅然放棄月入16,000元的高級侍應工作，加入只有10,700元人工的迪士尼大家庭。80後的他自言對迪士尼情有獨鍾，自少看迪士尼卡通長大，所以薪酬減了一大截也沒所謂，反正深信當時的行政總裁羅彬深所說，樂園有完善的培訓和晉升機會。</p><p>人手不足影響服務</p><p>「想提升自己，覺得喺大企業做可以學到嘢。初時開工好開心，成班年輕人一齊嚟咁靚嘅環境做嘢，客人質素又高，所以冇壓力」。但六年下來，職級沒有升過，人工也只加了2,000多元，比六年前離職時的薪酬仍少達3,000元。「公司咁多年調整薪酬不力，留唔住人，人手流失好似走馬燈，直接影響服務質素」。<br>人手不足，賓客投訴倍增，同事更怨聲四起，他作為「受靶」的小頭目壓力頓增，這正是他辭職主因。「好彩係五星級酒店搵到份侍應工作，人工返番以前水平，就當呢六年投資錯誤，行咗寃枉路」。他祝願仍在默默耕耘的同事好運，成功向公司爭取應有福利。<br>《蘋果》記者</p></body></html>
<html><header><meta charset="utf-8"><title>網民發炮</title></header><body><h1>網民發炮</h1><p>文仙尼炒得未！</p><p>巴巴先生：「上季個聯賽根本就死咗㗎嘞！如果唔係曼聯送分畀韋根，家教曼城嘅已經係哥迪奧拿。」 lucky_guy：「唔好炒住！車仔同曼聯奪英超靠晒佢㗎！HAHA！」賈斯廷：「文仙尼不嬲廢，不過曼城球員勁，所以次次都係靠球員質素贏的。」</p><p>多蒙特真係好勁！</p><p>torres_boys：「有睇場波嘅朋友都知，（多蒙特）無論組織同配合，做到絲絲入扣，簡直好似巴塞一樣。」鋼琴戀曲：「同樣係近年少參與歐聯，對比上屆同今屆歐聯，多蒙特嘅進步明顯比曼城多。」全憑勤力上路：「德甲波全面升呢，聲勢盡蓋英意！」</p><p>唔出艾朗藍斯得唔得！</p><p>menb：「有藍屍（藍斯）嘅一日，阿仙奴永遠無冠！都唔知出佢有咩用！」321456@@：「佢不嬲都唔掂㗎嘞，又唔可以怪晒佢嘅，要怪應該怪畀佢踢足全場嗰個。」artoflife315：「攞波、唔敢去、交後；攞波、唔敢去、交後……佢成場波就係做呢3樣嘢。」資料來源：香港討論區</p></body></html>
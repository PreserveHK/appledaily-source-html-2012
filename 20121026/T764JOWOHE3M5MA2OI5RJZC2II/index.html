<html><header><meta charset="utf-8"><title>柯震東陪Elva夜蒲</title></header><body><h1>柯震東陪Elva夜蒲</h1><p>【台北】柯震東同蕭亞軒（Elva）嘅戀情越嚟越地面化，本月13日又被發現一齊去咗台北一間夜店玩。當時半夜三點幾，間夜店門口突然出現保安人牆，仲以為有乜大件事發生，原來佢哋係為咗護送Elva上車。Elva走咗大約三分鐘，柯震東就現身，原來佢啱啱喺法國公幹完返台，就即刻陪女友夜蒲，認真體貼。撰文：葉雪</p></body></html>
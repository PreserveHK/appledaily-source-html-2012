<html><header><meta charset="utf-8"><title>無懼梁十招　青泰苑呎價見5814<br>青衣居屋頻破頂</title></header><body><h1>無懼梁十招　青泰苑呎價見5814<br>青衣居屋頻破頂</h1><p>【本報訊】全城無懼「梁十招」繼續高價搶貨。青衣青泰苑516方呎居屋單位，更在「梁十招」後昨反價2萬元至300萬元癲價售出，呎價高達5814元，青泰苑樓價月內四度破頂。天水圍天頌苑凶宅辣招盤，內地客追價5萬元購入。記者：朱連峰</p><p>雖然政府出招後整體樓市搶盤氣氛已稍為緩和，主要是部份買家觀望，加上業主態度仍十分強硬，完全當「梁十招」冇到，繼續反價，令樓價續癲。九龍灣淘大花園一名地產代理則稱，「（噚日）睇樓係少咗好多，但冇一個業主肯減價」。美聯物業高級經理林海成表示，政府出招後，美孚新邨仍有個別業主反價，加幅5%內。</p><p>追價購天頌苑凶宅</p><p>政府出招後首個周末，美孚新邨及鰂魚涌康怡花園則錄零成交。大角嘴奧運站亦未聞成交。有代理則稱，通常政府出招後的第一個星期比較靜，「好快又炒過」，始終低息下樓價難下跌。「梁十招」其中一式將青衣「置安心」計劃轉租為售，但區內樓價則繼續炒高。居屋青泰苑更在月內四度破頂。E座高層8室，516方呎兩房，政府出招前叫價只是298萬元，但由於昨午同時獲兩名買家爭奪，最終搶高兩萬元至300萬元售出，呎價5814元再將舊紀錄呎價5736元推高1.36%。中原地產分區營業經理羅彩娥則稱，「買家唔覺政府出呢十招，樓價會平、打救到佢，個盤又有人爭，自然要畀貴啲」。但政府出招後，都嚇到部份細膽買家，據聞青衣昨天僅此一宗買賣。中原地產助理區域經理王樹明表示，政府宣佈重推天水圍800多個居屋貨尾後首個周末，區內樓市「真係好靜咁」，部份原先計劃買二手居屋的部份買家，「都話要等抽居屋」。天水圍成交雖靜，但由於現時仍十分缺盤，凶宅辣招盤亦獲買家追價購入。天頌苑J座一個曾發生燒炭自殺命案的高層戶，664方呎，獲內地客追價5萬元至175萬元連地價購入，呎價2636元，低市價約兩成。原業主前年12月以120.3萬元購入，扣除額外印花稅等開支，淨賺約43萬元。</p><p>深9再錄二手成交</p><p>另消息稱，同區嘉湖山莊景湖居5座中層709方呎G室，業主賴理「梁十招」，即使昨反價5萬元至290萬元仍能賣出。九龍灣淘大花園M座高層7室，371方呎，連租約售278萬元，呎價7493元。香港仔深灣9號再錄二手成交。6座高層A室，2323方呎，剛透過買賣公司以4900萬元轉手。原業主去年10月以4576.3萬元購入，賬面獲利323.7萬元，11個月升值7.1%。「梁十招」亦嚇窒部份業主。中原地產助理區域經理趙鴻運表示，金楓閣高層D室，1029方呎，昨減價50萬元至1250萬元售出，呎價12148元。上水天巒2期洛卡諾大道單號屋，4060方呎，成交價3988萬元購入，原業主前年10月以4161.5萬元購入，連使費蝕近400萬元。</p></body></html>
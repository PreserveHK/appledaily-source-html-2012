<html><header><meta charset="utf-8"><title>Kelly祖兒加入反國教大軍<br>黃貫中：誰也綑綁不了</title></header><body><h1>Kelly祖兒加入反國教大軍<br>黃貫中：誰也綑綁不了</h1><p>踏入9月，國民教育科洗腦工程正式展開，之前九萬人上街反洗腦後，政府仍然不肯應民意撤回國民教育科，學民思潮繼續抗爭，不少藝人都撐這班年輕有為的學生。身為準父親的黃貫中心痛學生絕食，勸學生不要再自殘身體，學生們終答應會恢復進食。容祖兒也贊成不應硬生生洗腦，她認為應把歷史真相告訴學生，這對學生健康成長最為重要。</p><p>至於兩子之母的陳慧琳，對孩子的教育問題十分緊張，她認為反對聲音如此多，政府是否應該再延長諮詢期，等大家有了共識才推行。黃家強昨日偕妻兒出席公民教育開學禮活動撐學生，他表明若政府不理反對聲音強行執行國民教育，他會為兒子轉國際學校讀書，不想兒子像北韓兒童，只識愛黨！<br>採訪：譚倩宜、卓寶花</p><p>黃貫中：誰也綑綁不了</p><p>將為人父的黃貫中昨早在微博力撐學民思潮的絕食學生，他說：「如果他真是個屠宰你思想的人，他會在乎你的胃嗎？傷痛的只有是廣大市民和你們的親友。別再自殘身體了，你們就是我們的未來。再者：『我們的思想從來都是自由，誰也綑綁不了』，我們該捍衞的是表達的自由才對。吃吧，別要你們爸媽擔心！」<br>黃貫中昨日在九龍灣出席活動時，他再補充說：「我唔會俾人洗腦，但我最想了解國民教育內容，如果真係洗腦，梗係唔得啦！家最厲害嘅監獄都唔可以禁止人思維啦，家學生、家長、老師同政府係咪應該坐低討論吓呢！」<br>另有傳他跟朱茵將於10月結婚，Paul說：「差唔多啦，入咗紙，擺酒等朱茵生咗先，一切從簡。」</p><p>祖兒：講出真相</p><p>容祖兒前晚在灣仔出席網站頒獎活動，最近學民思潮為了反國民教育而提出罷課兼絕食，目的是不想做被洗腦的學生，對於學生的絕食行動，容祖兒表示支持，並說：「家啲小朋友有佢哋自己睇法，所以要正視呢個問題，我覺得應該全面話畀啲學生聽，件事係點樣發生，發生咗啲乜嘢事同原因，呢啲係直接影響小朋友嘅教育同成長，如果我哋唔行出一步，影響真係好大。」</p><p>Kelly：點解唔聽意見</p><p>陳慧琳育有兩個兒子，對於將來孩子的教育問題， 她和老公很關注，昨日她接受訪問說：「如果家有咁多反對聲音，政府係咪應該再延長諮詢期，等大家有咗共識先推行呢，既然大家都覺得國民教育科內容有問題，咁政府點解唔聽吓大家嘅意見呢？」</p><p>黃家強：同個仔轉校</p><p>黃家強昨日在金鐘出席公民教育開學禮活動時，他說：「今日我係以作為人父，帶埋老婆同個仔嚟支持呢班學生，學民思潮班學生咁有決心，做家長嘅點可以唔支持，梁振英呢個政府完全唔聽人講，只識做騷，咁多人反對國民教育，佢仲要執行，咁搞法以後香港小朋友只知愛黨，我唔想香港變成北韓 ，所以唔會畀仔女接受國民教育，我會安排同個仔轉校。」</p><p>歐陽妙芝：唔接受假嘢</p><p>本身是兩子之母的歐陽妙芝坦言心痛學生，她說：「做阿媽唔想睇到，好心痛肉赤，覺得佢哋勇氣可嘉，生命亦寶貴。自己接受香港教育長大，已經係好洗腦式嘅填鴨教育，冇晒信心，覺得佢哋好可憐，所以都係畀囝囝讀國際學校。啲學生發聲爭取自由，以前香港出名自由，點解近幾年多咗人出嚟爭取自由，做家長只想小朋友開心快樂成長。中國歷史係要認識，未清楚國民教育有冇洗腦成份，不過作為家長都唔想小朋友接受假嘅嘢，擘大眼講大話。」</p><p>龍小菌踩場</p><p>蒙面歌手龍小菌昨日以黑巾和黑超遮面，親到現場站在抗議牌前，握緊拳頭拍照放上微博，她留言力撐學生說：「反對洗腦教育！」網友則留言擔心這條微博會被河蟹。</p><p>彭浩翔：香港的驕傲</p><p>彭浩翔結婚後，雖然沒有生小孩，但他對香港政事十分關心，對於整個反國民教育運動，反而是一班熱血學生帶起，他是深受感動，昨日他在微博留言讚美他們：「學民思潮的同學，是香港的驕傲。」至於王晶看到學民思潮的同學沒有和梁振英握手，他在微博留言說：「如果從昨天起，所有人都不跟梁振英握手，只向他鞠躬，他會有甚麼感覺呢？ 」</p><p>琦琦：講出港人心聲</p><p>與任達華育有一女的琦琦也支持學生的行動，她說：「好勇敢同支持，佢哋用少數聲音講出港人心聲，好值得推崇。政府聽到學校同家長反對都無動於衷，應該要認真諗清楚，要三思。小學應該着重學生德育發展，到佢哋大個有分析力，通過書本都知道歷史，所以覺得喺小學推行國民教育冇乜需要。由於我個女揀咗讀國際學校，冇呢方面考慮。」</p></body></html>
<html><header><meta charset="utf-8"><title>關仁隱事：「米米」嘆慢板唔識做 - 關仁</title></header><body><h1>關仁隱事：「米米」嘆慢板唔識做 - 關仁</h1><p>貓癡「米米」成日發歌星夢，以前出過唱片唔賣得，呢幾年叠埋心水喺三色台拍戲，叫做有番少少起色，佢死心不息再自資出碟，見賣得吓，又自資開演唱會。<br>不過，今次真係弊傢伙，演唱會賣飛時撞正「撻成一塊」同紅到爆燈嘅外國歌星「佳佳」演唱會賣飛，米米啲飛冇人吼，成個月只係賣咗一成，佢退出幕前好耐嘅老友「闊太歪歪」認真唔話得，暗中出馬幫佢四圍搵番娛樂圈啲老死記者幫手，因為歪歪人緣好，大家馬上幫手，不過米米唔知係咪太少同記者打交道，訪問時間搞到亂晒籠，仲賴番記者轉頭，明明約咗記者訪問，仲大模斯樣去嘆飯，最弊明知記者已經到咗，佢竟然同記者講仲有兩樣餸未到，要食埋先，失敗係有原因嘅！<br>撰文：關仁</p></body></html>
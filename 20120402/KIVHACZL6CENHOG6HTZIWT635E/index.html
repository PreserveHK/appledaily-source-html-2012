<html><header><meta charset="utf-8"><title>娛圈多產事　鬥生龍BB羅敏莊有咗　千嬅6.18生得</title></header><body><h1>娛圈多產事　鬥生龍BB<br>羅敏莊有咗　千嬅6.18生得</h1><p>今年娛樂圈喜事特別多，陳慧琳誕下第二個兒子小龍包後，正積極收身，暫時專心在家照顧兩個兒子。而懷着巨B的楊千嬅，將於6月18日剖腹產子。羅敏莊也趕尾班車生龍B，昨日爆出已有兩個月身孕，而恨做媽咪的梁詠琪還在努力當中，她表示做完下月的台灣個唱，將會全力造人。</p><p>羅敏莊懷孕兩個月</p><p>龍年娛圈喜事又添一宗，羅敏莊（Mimi）09年與拍拖多年的陳國邦結婚，近日發現有了兩個多月身孕，趕做龍年媽咪。</p><p>「老公鍾意教小朋友」</p><p>據悉，現年37歲的Mimi近日發現作嘔作悶及月事遲遲未來，加上她近日忙於綵排明日和後日在灣仔伊館舉行的首次個唱「真．Sing．情」，令她一度以為因為緊張及壓力所致，加上腹部微微隆起，令Mimi以為自己正在「谷M」，於是欲進食龜苓膏清熱解毒，她的朋友獲悉後加以阻止，建議她先驗孕較為安全，結果Mimi發現有了兩個多月身孕。<br>記者昨日致電Mimi求證懷孕消息，她未有否認，並說：「Rehearsal時有啲唔舒服，食嘢食得好唔定時，個胃成日囉囉攣咁，唔知係咪壓力大。」<br>問Mimi是否渴望做媽咪時，她說：「我自己冇plan到生BB，一路以嚟想同老公過二人世界。如果有嘅話都OK嘅，因為我老公好鍾意教小朋友，所以有嘅話就畀佢教囉。」<br>Mimi明晚和後晚將開個唱，可擔心演出對胎兒構成影響？她未有正面回應，只說：「因為有啲唔舒服，個胃成日『鍊吓鍊吓』咁，又唔係胃痛，又成日肚餓，食好多嘢。」那麼可擔心演出受影響？她說：「我諗自己意志係好夠，但我希望體力好啲，因為成日好眼瞓好攰咁。」<br>採訪、攝影：何慧斯</p></body></html>
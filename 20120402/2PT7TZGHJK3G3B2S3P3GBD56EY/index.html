<html><header><meta charset="utf-8"><title>千嬅：個仔成日踢我</title></header><body><h1>千嬅：個仔成日踢我</h1><p>楊千嬅現懷胎6個月，預產期為6月中，原本她是想順產，但因為她懷的胎兒好重和好大，為安全起見，醫生建議她剖腹產子，預計剖腹日期在6月16至18日之間，問千嬅是否找高人擇好吉日和吉時？她昨日在電話中說：「冇特別搵人擇日，只不過醫生話呢幾日最有機會作動，所以到差唔多嘅日子，我要隨時準備生啦，其實家心情好緊張同期待。」<br>由於胎兒越來越大，現時千嬅行幾步路都覺得很辛苦，她說：「如無必要，我都盡量唔出街，因為個胎好重，個仔又頑皮，成日踢我，所以都係乖乖哋喺屋企同樓下公園散吓步就算啦！不過今晚我會出席《春嬌與志明》慶功宴，因為部戲有好多宣傳我都做唔到，我都真係唔好意思。」</p><p>胎兒重兩磅多</p><p>《春》片大收旺場，昨日千嬅接受商台節目電話訪問，對於彭浩翔有意待她產後，找其囝囝開拍第三集一事，千嬅即說：「彭浩翔係講過吓，丁生當佢講笑，小朋友要以讀書為主，唔好冇咗童年。」千嬅透露胎兒重兩磅多，她說：「大肚至今重咗20幾磅，之前去做檢查，醫生話BB重兩磅幾，不過都係估計。」問千嬅生B後會否學陳慧琳般公佈喜訊？她說：「好難估計到，隨遇而安，都唔知生完個樣會點，我好貪靚，如果生完好烏歪就唔好啦。」<br>採訪：譚倩宜</p></body></html>
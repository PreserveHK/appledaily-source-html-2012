<html><header><meta charset="utf-8"><title>趣趣地AI晒千萬超級跑車</title></header><body><h1>趣趣地<br>AI晒千萬超級跑車</h1><p>「籃板王」洛文早前爆出破產醜聞，「AI」艾華遜都傳過財務狀況危危乎，不過佢上周六就揸住架超級跑車Bugatti（圖）出席朋友生日會，似乎證明自己仲大把錢。一架新Bugatti起碼要170萬美元，AI揸住架改裝版仲要200萬美元㖭，即係超過1,500萬港紙，希望佢係買番嚟，唔係搵人借充大頭鬼。</p></body></html>
<html><header><meta charset="utf-8"><title>趣趣地朗度或停賽綠軍勢危</title></header><body><h1>趣趣地<br>朗度或停賽綠軍勢危</h1><p>塞爾特人喺季後賽首戰作客鷹隊74:83輸波，更慘嘅係主將朗度（右）因為心口撞球證被趕出場，隨時再被追加停賽處分，認真濕滯。當比賽剩番唔夠1分鐘嗰陣，客軍嘅巴斯同對手爭波時被球證吹罰，好勞氣嘅朗度嘈幾句已經食一個技犯，點知佢再走前一步撞向球證，即時被逐；若冇咗佢，綠軍危矣。</p></body></html>
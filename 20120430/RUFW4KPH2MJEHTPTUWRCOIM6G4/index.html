<html><header><meta charset="utf-8"><title>遊搜好行：GPS英語升呢　濟州無障自駕</title></header><body><h1>遊搜好行：GPS英語升呢　濟州無障自駕</h1><p>以前提起要去韓國玩自駕，個個都話怕語言不通耍手擰頭，生怕日日都做迷途羔羊。不過，遊韓多年的自駕達人劉冠來（Richard）話你知，今時今日去韓國自駕幾乎毫無障礙，中文指示周圍都有，連GPS都有英文顯示，且變得極之user-friendly，難度低又玩得舒服！<br><br>記者：姚子浩（照片由受訪者提供）<br>鳴謝：HertzInternationalGSA</p><p>升級GPS滿分評價</p><p>Richard話09年第一次去韓國自駕，當時對住全韓文的GPS導航，根本無從入手，「嗰陣只有韓文介面，無論輸入同顯示都要用韓文，又唔可以用電話號碼搜尋地點，惟有逐個省逐個市去搵，難度極高。」不過，今年再次挑戰的經驗，卻令他有全新的觀感。上個月Richard便去了濟州自駕遊，發覺全新的GPS系統已變得極之user-friendly，「今次去到的時候，他們的GPS已新增英文介面，又可以好似日本一樣用電話號碼搜尋目的地，顯示同操作都好用得多，對成日驚睇唔明韓文的香港人嚟講都毫無難度。」<br>Richard又提到想確保有英文GPS，最好是經國際租車公司做預約，例如今次他便透過Hertz租了一台Hyundai的2,000cc房車，無論性能和舒適度都非常滿意，最重要是韓國車的車租最抵玩，三日也不過$2,000港幣。另外，因為預先在網上要求了英文GPS的關係，所以職員在攞車時會額外裝上一個英文GPS，比起內置的韓文版，螢幕更大了足足一半，所以用起來更加清晰。</p><p>漢語襲韓清楚易明</p><p>今次用到的GPS，Richard認為顯示方面最抵讚，無論行車距離、行車時間和道路指示都極之清楚，水準拍得住日本的GPS。除此之外，路牌的改變亦令他覺得韓國自駕遊簡單多了，「在濟州的路牌都係跟美國標準，綠底白字，所有地點都有韓文同英文指示。而景區就會用啡色底色，大部份更加有中文名㖭，好方便！」他認為加入了中文路牌之後，很多時候都可以將注意力放回在路面上，加上有GPS作輔助，要去如涉地可支或濟州道立美術館等熱門景點都輕而易舉。而這次濟州自駕，另一個叫Richard留下深刻印象的地方是夠抵玩，因為濟州所有公路都不設收費，很多酒店和景點都會提供免費泊車，慳埋慳埋夠食多幾餐，「仲有油錢都好平，我入了$300港幣，就行了差不多500km，為起都係六七毫子一公里。」</p><p>濟州行車貼士
</p><p>．路面多是兩、三線行車，又夠闊落，開車的時候較香港舒服。<br><br>．要時間適應左軚行車，最好出發前有足夠休息，養好精神。<br><br>．油站入油時工作人員會自動波入滿油，不用怕溝通不了。<br><br>．出發前先確定GPS輸入無誤，以免在路上變更。<br><br>．當地人行車好守規則，唯一要注意有不少旅遊大巴。<br><br>．濟州地方不大，基本上點對點不會開多過一個小時。<br><br>．限速都在80km以下。</p><p>TravelMemo</p><p>持BNO或持區護照者毋須簽證。<br><br>乘KoreanAir從香港直航韓國濟州，機票價錢由$4,490起。查詢： http://www.koreanair.com/ </p><p>　<br>110/220V兩圓腳插座<br><br>1港元約兌146韓圜（文中價錢已折算成港元）</p></body></html>
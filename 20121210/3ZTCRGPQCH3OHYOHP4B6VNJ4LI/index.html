<html><header><meta charset="utf-8"><title>Katy空降杜拜</title></header><body><h1>Katy空降杜拜</h1><p>美國女歌手Katy Perry噚日喺杜拜幫世界降傘錦標賽閉幕式做表演嘉賓，首次去當地表演嘅Katy使出渾身解數落力表演。佢為咗切合大會主題花咗好多心思，出場嗰陣吊威吔扮跳降落傘，睇到觀眾嘩嘩聲！望真啲，原來佢心口掛咗個爆炸形狀嘅大閃燈，再加埋佢驕人嘅身材，簡直係雙重視覺享受。Katy順利降落後即刻換咗件貼身漫畫舞衣，同一班着咗懷舊露腰裝嘅女舞蹈員又唱又跳。</p></body></html>
<html><header><meta charset="utf-8"><title>陳喬恩趴街了</title></header><body><h1>陳喬恩趴街了</h1><p>台灣偶像劇女王陳喬恩近年主力發展內地市場，前晚佢去咗華娛衛視喺廣州舉行嘅2012亞洲十大紅人盛典，喬恩着咗件低胸裙去攞亞洲十大紅人獎。<br>唔知係咪對超高高跟鞋累事呢，喬恩行紅地毯時，當場趴街，雙膝跪地，左邊膝頭哥仲損咗流血，條裙又拉低咗，搞到佢幾乎露咗半個胸出嚟，認真狼狽，在場兩個主持即刻扶佢，但喬恩跪喺地下係咁儍笑，後來佢話：「我真的仆街了，好白癡！哈哈哈！」</p></body></html>
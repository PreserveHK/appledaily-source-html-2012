<html><header><meta charset="utf-8"><title>齊撐唔會執　魏秋樺：亞視應存在</title></header><body><h1>齊撐唔會執　魏秋樺：亞視應存在</h1><p>【電視風雲】政府遲遲未發免費電視牌照，本報昨日報道指獲悉行會密議資料，政府一旦增發牌照，亞視會面臨倒閉。姚佳雯和亞洲會會長魏秋樺等昨日在大埔出席《春晚》面試活動，異口同聲擦鞋力撐亞視，魏秋樺更說：「我對亞視好有信心，絕對係一間良心嘅電視台，節目係有意思同意義，係應該存在。」<br><br>亞視頻頻出現零收視節目，為力挽狂瀾，最近為大型賀歲節目《ATV 2013人氣春晚唱紅亞洲》舉行招攬會，廣邀奇人異士參與演出，結果只有六人面試，包括93年曾參選亞姐及演出多部三級電影的蔡美蘭，以及曾面試今年亞洲先生、現年38歲的「肥膩孖蕉」鄧簡文。</p><p>姚：咁多年都捱過</p><p>本報昨日報道行會密議資料，新台一開亞視即執，昨日在大埔總台為《春晚》擔任評判的亞洲會會長魏秋樺、姚佳雯、顏子菲和筱靖，異口同聲力撐亞視。魏秋樺說：「我對亞視好有信心，絕對係一間良心嘅電視台，節目係有意思同意義，好似《感動香港》、《亞視百人》同《星光伴我行》，呢啲資訊性節目做得非常好，亞視係應該存在。」更坦言不擔心亞視會倒閉。</p><p>即將約滿亞視的姚佳雯說：「我覺得冇可能，亞視捱咗咁多年都捱過，最近又加人工，我家同亞視都傾緊合約，佢哋條件好好，點解唔留低呢？」她透露知道有幾位同事續約。筱靖也說：「好多嘢仲係未知之數，大家家都係估會發到牌啫，風頭火勢，人云亦云係件好儍嘅事，王維基需要好多支持嘅聲音，可能到最後做咗俾人利用嘅工具，亞視做咗55年，但人哋家都未開到，你估邊間穩陣啲？」顏子菲又說：「我會盡力做好自己本份，對公司有信心。」</p><p>志偉：未清楚政府</p><p>此外，演藝人協會會長曾志偉，前晚在東華籌款上被問到協會未表態支持免費電視台發牌，他說：「協會立場多啲台好，未出聲明係因為未好清楚政府點樣，公平競爭最好，雖然從未正式開會，但身為演藝界成員，多競爭吃香啲，同埋多啲選擇，自己支持發牌。」<br>採訪、攝影：黃曉妍、王崇穎</p></body></html>
<html><header><meta charset="utf-8"><title>隔牆有耳：<br>皇仁晚宴　150名醫大合唱 - 李八方</title></header><body><h1>隔牆有耳：<br>皇仁晚宴　150名醫大合唱 - 李八方</h1><p>噚晚係皇仁書院150周年晚宴，擺咗190圍，全場有2,300人，霍震霆代表老竇霍英東到場，但就唔肯講捐咗幾多錢。食衞局局長高永文、中大校長沈祖堯等150個名醫校友大合唱 《You Raise Me Up》。</p><p>著名校友仲包括金管局總裁陳德霖、科大校長陳繁昌、嶺大前校長陳坤耀、中大副校長霍泰輝、肝臟移植名醫盧寵茂等；立法會議員校友就包括湯家驊、胡志偉、梁繼昌等。<br>而何鴻燊喺四太嘅協助下，喺屋企拍咗約半分鐘嘅祝賀說話短片，但係咬字唔係好清楚，健康好似比之前差咗喎。<br>整個晚宴成四小時，除咗拍賣、樂團表演，六個皇仁議員仲進行咗一場大辯論，火花十足。</p></body></html>
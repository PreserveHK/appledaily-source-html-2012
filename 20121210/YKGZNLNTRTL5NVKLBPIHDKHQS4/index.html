<html><header><meta charset="utf-8"><title>林峯識做出冧招　抱甘比囡囡</title></header><body><h1>林峯識做出冧招　抱甘比囡囡</h1><p>甘比（陳凱韻）臨盆在即都沒有在家休息，連日來四處去，昨日為了撐劉鑾雄旗下商場活動，她專程偕女兒、妹妹和母親去支持林峯的唱片簽名會，林峯見到甘比女兒秀樺即不斷逗玩，十分識做。</p><p>甘比為劉鑾雄生下女兒秀樺後，本月中將會再為大劉添多一個龍仔，腹大便便的甘比依然很活躍，除了如常陪大劉去福臨門午膳外，她經常相約友人去shopping或到中環high tea，生活十分寫意。昨日她為了撐大劉旗下商場的活動，更全家總動員去撐林峯。</p><p>甘比三代捧場</p><p>林峯昨午在尖沙嘴The One舉行廣東唱片簽名會，現場有超過200名歌迷出席，當他在台上說話時，甘比女兒秀樺想用相機為他拍照，但秀樺看來對相機操作不太熟悉，要外婆教她如何拍，甘比就一直微笑坐在台下。到簽唱會尾聲時，甘比妹妹陳諾韻抱住秀樺上台，然後代表商場送紀念品給林峯，不知是否秀樺生得太精靈可愛，林峯都忍不住要抱一抱她。林峯在台上不斷逗秀樺玩，令小妹妹開心又心甜，上台玩完一輪，甘比就與家人一起離開。</p><p>送錶收買歌迷</p><p>林峯前日剛歡度了33歲生日，他說：「正日我仲喺橫店開工拍劇，拍拍吓中途，全劇組人員突然喺我面前跳舞，幫我慶祝生日，搞到我好意外同尷尬 。」問他其中一個生日願望是否想得到視帝？他笑言：「都係嘅！視帝好多年都入選，年年都話係大熱，但最終都攞唔到，今年搞一人一票，希望機會高啲啦！」他還開玩笑說如果fans投票，考慮將自己代言的手錶和珠寶送給投票的fans。<br>下周一舉行的無綫台慶頒獎禮，林峯會抽空回港出席，他說：「呢個係無綫大日子，無論有冇獎，我都應該返香港支持，答謝投咗我一票嘅fans。」<br>採訪、攝影：譚倩宜</p></body></html>
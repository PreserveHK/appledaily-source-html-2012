<html><header><meta charset="utf-8"><title>馮仁昭四圍超：胡敏珊四川探訪心酸 - 馮仁昭</title></header><body><h1>馮仁昭四圍超：胡敏珊四川探訪心酸 - 馮仁昭</h1><p>鐘錶美女胡敏珊早前去咗四川汶川做慈善探訪，帶咗禦寒衣物畀幼稚園小朋友，以及探訪貧困家庭。首次去四川嘅胡敏珊，坦言好震撼：「大地震雖然過咗三年，但四圍都仲係頹垣敗瓦，有啲家庭因為冇錢，要冒住危險繼續住喺已經震到開晒嘅屋度，有個爸爸更加因為地震而殘障，想賣器官換錢養家。」胡敏珊睇到都十分難過。</p></body></html>
<html><header><meta charset="utf-8"><title>宅錄：鳥瞰觀賞　茶几裏的波兒</title></header><body><h1>宅錄：鳥瞰觀賞　茶几裏的波兒</h1><p>香港人住屋細細，唔係個個都可以養貓養狗，為咗增加生活情趣，好多人都會喺屋企選擇養魚，放咗工返屋企望住魚兒在魚缸中暢游，唔止幫你減壓，仲可以美化家居㖭！<br><br>記者：陳家蕊<br>攝影：蔡家輝<br>Model:Kazef&amp;Ayany@PureModels</p><p>茶几×魚缸　水不揚波</p><p>我們對屋企魚缸的觀念根深柢固，覺得魚缸只可以放在屋企某角落，並只能從側面欣賞，而來自日本的Bird'sEyeAquarium鳥瞰式魚缸則顛覆這種想法！「鳥瞰式」顧名思義是由上而下的觀魚方式，普通的魚缸如果由上往下看，只會看到濾水器和水波，以及燈光反射，根本無法清晰地看到魚及造景，而鳥瞰式魚缸就用了專利設計技術，將水和上方的玻璃緊貼在一起，中間完全沒有空氣，望下去的清晰度就跟打側看一樣，感覺就像坐浮潛船出海從腳下觀看海底世界！</p><p>閃縮設備藏枱底</p><p>魚缸茶几看似完全密封，唔見水泵同濾水器，點換水呢？啲魚又會唔會缺氧死㗎？其實這張魚缸茶几是多合一設計，所有水族箱設備全部收藏在內！玻璃下有一個與魚缸觀賞槽體積一樣大的過濾空間，水泵及整個電源拖板全部內置於茶几中，電線唔會外露，美觀又方便，養魚新手都唔使驚！而照明系統則使用了設置在觀賞槽的LED燈，夠晒情調，帶埋另一半返屋企一邊飲紅酒，一邊睇魚，都咪話唔浪漫呀！</p><p>水面打邊爐</p><p>魚缸茶几一物二用啱晒香港細小的居住空間，不過魚缸當枱用，自不然會擔心玻璃爆裂問題，製造商長春山有限公司執行董事梁小姐就叫大家放心，桌面用上強化玻璃，除咗堅固仲防刮花，更曾經有客人表示在魚缸上打邊爐都冇問題！</p><p>靚缸睇真啲！</p><p>對於魚缸的選擇，水族世界有限公司經理奚小姐指最緊要看個人喜好，話雖如此，佢都介紹咗幾款設計較特別的魚缸畀大家。</p><p>無縫<br>無障礙賞魚</p><p>一般魚缸多以玻璃膠把四塊玻璃併合而成，而這個魚缸則由水晶玻璃整個燒成，完全無縫！</p><p>典雅<br>梯級式缸底</p><p>看似與一般魚缸無異，其特別之處在於底座採用雅典型梯級的設計，款式罕見。</p><p>曲面<br>放大鏡面屏</p><p>平時魚缸多是青白配搭，這款卻走黑色型格，前面玻璃弧度更呈流線型！</p><p>魚缸青苔攻防</p><p>水族世界有限公司的老闆黃生（左圖）話魚缸長青苔原因有三，第一是光線過強，第二是食剩魚糧留於水中或濾水器中，第三是太耐冇換水，三者都為促成青苔的微生物提供養份。徒手或清潔劑都不能完全清理青苔，因為即使肉眼看不見，其微生物可能仍然存在。除飼養蝦及金鬍子等清潔魚之外，做好過濾工夫亦有助解決青苔問題，更可減少細菌數量，魚都冇咁易病！要有靚水質就要從過濾設備着手啦！</p><p>淡水缸之選<br>（左起）ADANatureAquarium生化石2L$95、精製竹碳$125、過濾棉花$130/b</p><p>生化石應該放於濾水器最低層，其作用是增加消化的細菌使水質保持清澈；中間則放黑色的竹炭，可以除味與顏色；頂層放棉花，可增加氧氣及附生菌，有助分解魚的糞便及剩餘的食物。</p><p>AmtraNitratReduct$125/b</p><p>有效除去形成青苔的磷酸與硝酸，如果開缸之始即使用，更有預防功效。</p><p>鹹水缸之選<br>GroTechReefClear1000ml$250/b</p><p>老闆推薦除四害之選，一次過消滅魚缸的磷酸、硝酸、重金屬與阿摩尼亞。</p><p>查詢電話:</p><p>a/長春山有限公司（23019904）<br>b/水族世界有限公司（34263038）</p></body></html>
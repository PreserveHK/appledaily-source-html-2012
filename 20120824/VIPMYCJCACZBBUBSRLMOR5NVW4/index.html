<html><header><meta charset="utf-8"><title>圍攻B女</title></header><body><h1>圍攻B女</h1><p>正所謂三個女人一個墟，五個女人有幾嘈可想而知。英國五人女子組合TheSaturdays，噚日浩浩蕩蕩咁喺比華利山濕平，成員UnaHealy仲湊埋五個月大嘅B女AoifeBelle。幾位auntie見到B女咁得意不停輪住撩佢玩，嚇到B女一副無奈樣。佢哋抬BB車時又雞手鴨腳，Una仲衰，湊住B女都向鏡頭高舉粗口咕，真係教壞細路！</p></body></html>
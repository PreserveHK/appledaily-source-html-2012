<html><header><meta charset="utf-8"><title>宅錄：品味家具三折　7.2一元拍賣</title></header><body><h1>宅錄：品味家具三折　7.2一元拍賣</h1><p>近年好多家具名牌如indigo、OVOstudio、G.O.D.等，均紛紛進駐數碼港；趁回歸假日，佢哋集合咗17個商店推出低至三折優惠；而七月二日更舉行$1生活家具拍賣！想掃貨就要Mark實日子喇！<br><br>記者：蘇麗珊<br>攝影：伍慶泉<br>Model：Yoko@UniqueModel</p><p>半價舊船木椅</p><p>要數今次最矚目減價產品，莫過於最易Match全屋裝潢的椅子；OVOstudio便將兩款以舊船木改造的木椅減至半價，啱晒愛品味嘅朋友。aluminum亦把多張德國品牌KAREDESIGN椅子，推出低至四折優惠，但部份為陳列品，大家購買時要檢查清楚。</p><p>三折掃型枱靚燈</p><p>除椅子外，大大件傢俬，如indigo自家木櫃、比利時Ethnicraft木餐桌等都以特價出售，但減價幅度則較低，約八折！但勝在夠靚仔又實用。<br>另外，法國品牌iBride的DIVA桌子，及Moustache出品的Vapeur枱燈，同樣以低至三折出售，屬較必搶產品。</p><p>小小餐具　幾十有交易</p><p>怕掃大件家具、拎餐死？可選細細件餐具，如OVOstudio將台產及國產的餐具，以半價至七折大平賣！此外，今次開倉產品不止大人專利，還有美國品牌Giimmo的兒童玩具兼燈飾也同樣以半價發售。</p><p>$1生活家具拍賣</p><p>七月二日下午三時將舉行「$1生活家具拍賣」，當中包括JMStyle的價值$3,600椅子、indigo價值$999的Stool等。</p><p>開倉資料</p><p>日期︰6月30日-7月2日<br>時間︰早上11點-晚上7點<br>地點︰數碼港商場全天候廣場<br>查詢︰31663111</p></body></html>
<html><header><meta charset="utf-8"><title>HotTalk：Android4.1最叻玩Beam</title></header><body><h1>HotTalk：Android4.1最叻玩Beam</h1><p>唔知Google係咪想反擊微軟早前公佈嘅新平板Surface，呢幾日，佢頻頻有新機發表！繼兩千有找嘅四核平板Nexus7，以及串流播放器NexusQ之後，佢仲公佈咗最新系統Android4.1，除必做事情例如改善操作流暢性、提升觸控準繩度以外，大家最關注嘅可能係升級版Beam，佢能夠將網頁、Youtube視頻和聯絡人等，拍一拍部機就可以交換，睇嚟NFC仲有排玩。</p></body></html>
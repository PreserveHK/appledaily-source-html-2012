<html><header><meta charset="utf-8"><title>睇波攻略全城接觸冠軍戰</title></header><body><h1>睇波攻略<br>全城接觸冠軍戰</h1><p>【本報訊】4年一度的歐國盃決賽，球迷當然不容錯過，除全程直擊的now外，無綫亦會在決賽重歸戰線，加上電台直播，留在家睇波的球迷，真是睇到又聽到。至於相約三五知己出外睇波的朋友，亦不愁寂寞，因為多個商場及食肆都有直播。<br>留在家睇直播的球迷，可扭到無綫翡翠台及高清翡翠台，因為兩個免費台都會在今晚11時55分搶先開騷，由譚詠麟、陳百祥兩位星級主持，聯同一眾球圈、娛圈友好作賽前分析，以及重溫西班牙及意大利兩軍晉身決賽的歷程。</p><p>免費app睇決賽</p><p>當然，全港獨家播出31場歐國盃的nowTV亦不輸蝕，由今屆歐國盃宣傳大使李克勤，於今晚深夜12時聯同一眾主持，唱出主題曲《決戰草原》，為這場世紀大戰揭開序幕；為了令場面更加熱鬧，now更破天荒與TVB與及廣東電視台，以跨平台視像連線廣播，crossover隔空暢談波經。要數最潮的睇波方法，首選自是3D直播。若然看官家中有數碼高清解碼器、3D電視及眼鏡等裝備，且又是超強體育組合的客戶的話，便可在遙控上按藍色掣，於now632台以3D立體效果下欣賞這場世紀大戰。<br>想約朋友出外睇波，若想慳錢，觀塘apm、奧運站奧海城，以及屯門市廣場等，都會免費直播決賽，全港亦有不少麥當勞播出決賽賽事。<br>另一選擇是透過nowplayer的隨身app睇波，事關這app在今晚決賽夜會全面開放，即是無論你是否now的客戶，只要在智能手機下載此app，亦可免費收睇這場決賽大戰。</p><p>觀看歐國盃決賽攻略</p><p>《睇》<br>電視直播<br>無綫翡翠台及高清翡翠台今晚11:55pm起直播；now100、630、632台今晚深夜12am起直播<br><br>睇波地點<br>港島區：RedMr、麥當勞＊<br>九龍區：apm、奧海城、銀龍茶餐廳、麥當勞＊<br>新界區：屯門市廣場、麥當勞＊<br><br><br>《聽》<br>電台直播<br>商台雷霆881今晚深夜2:30am起，於《2012歐國盃．最後勝戰》聲音直播<br><br>註︰只列部份　<br>＊只限部份分店，詳見 http://www.mcdonalds.com.hk/chinese/24hours/，再選歐洲足球賽事 </p></body></html>
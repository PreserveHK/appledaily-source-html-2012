<html><header><meta charset="utf-8"><title>馮仁昭四圍超：麥德羅為母校開騷 - 馮仁昭</title></header><body><h1>馮仁昭四圍超：麥德羅為母校開騷 - 馮仁昭</h1><p>柳影虹、葉振棠、麥德羅同張武孝（大AL）等，噚日喺九龍塘茶敍，為8月於浸會大學會堂，為已結束嘅中學萃華英文書院40周年嘅演唱會宣傳。黎明、王合喜、麥德羅等都係萃華校友，大會仲話正積極聯絡黎明，睇吓佢到時會唔會上台表演，不個個騷只供校友內部訂飛。柳影虹話會演唱好多電視劇經典金曲，畀班校友緬懷一番。</p></body></html>
<html><header><meta charset="utf-8"><title>帶愛犬酒店返工羅寶文總統套房放狗遭投訴</title></header><body><h1>帶愛犬酒店返工<br>羅寶文總統套房放狗遭投訴</h1><p>富豪集團太子女羅寶文一向愛狗如命，更視八隻愛犬如子女，日前本報收到一名懷疑是她旗下酒店員工的電郵，內容投訴羅寶文不時都會帶愛犬到酒店的總統套房和會議中心放狗，令員工怨聲四起。昨日羅寶文在電話中大方承認間中會帶愛犬到酒店，她自言是名負責任的狗主，絕不會要員工為愛犬清理狗狗的糞便。</p><p>富豪集團羅旭瑞的女兒、現任集團行政董事的羅寶文，平時除了處理酒店業務，還花很多時間陪伴八隻愛犬，更視牠們如親生子女，名副其實的狗癡。日前本報收到一名疑是羅寶文旗下酒店員工的投訴電郵，內容指羅寶文不時會帶愛犬到酒店的總統套房，以及會議中心放狗，搞到酒店環境污煙瘴氣．怕狗的員工們怨聲四起。</p><p>讚狗有良好訓練</p><p>昨日本報記者致電羅寶文了解事件，她大方承認間中會帶愛犬到酒店，她說：「我間唔中都有帶，但我絕對係一名負責任嘅狗主，從來未試過要員工為愛犬清理狗狗嘅糞便，佢哋全部well-trained，呢啲係做狗主嘅基本責任。」<br>問是否經常帶愛犬返工？羅寶文說：「好少，因為成日要開會，可能有啲人對寵物有偏見，大家要做負責嘅狗主。酒店有獨立房間可以畀狗入，但狗仔絕對唔可以入餐廳，希望將來可以好似歐洲，接受動物入酒店。」
</p><p>訂房不歡迎寵物</p><p>貴為酒店的太子女但卻被員工投訴，問可會感到不高興？羅寶文說：「唔會，可能有人本身唔鍾意動物，大家喜好唔同，正如有人鍾意食川菜，有人鍾意食辣，香港係一個有自由地方，我都冇辦法。」不過，昨日記者致電酒店，酒店的訂房部職員表明酒店不歡迎住客帶狗隻進入酒店。<br>採訪：唐如
</p></body></html>
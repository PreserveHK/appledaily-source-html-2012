<html><header><meta charset="utf-8"><title>預告報復恐周內有報復行動</title></header><body><h1>預告報復<br>恐周內有報復行動</h1><p>「一星期內實復啅（報復）!」肥啟遇襲受傷，明剃業仔眼眉，據業仔大佬「老鬼權」向外放風，一周內將會反擊。消息稱，兩周前有水房中人在佐敦遇到高佬發，有人曾揚言﹕「你哋睇報紙啦，實有嘢睇。」似對前晚血案作出預告。</p><p>死者曾因斬人入獄</p><p>消息又稱，業仔已「吹雞」準備報復，近年甚少過問幫務的業仔大佬老鬼權，在今次事件中亦動了真火，昨對門生透露，業仔對高佬發連傷其多名親信，已忍無可忍，誓言一周內報復行動升級。幫中人士形容事件已經失控﹕「再咁搞落去，都唔知仲有幾多大鑊嘢發生。」<br>案件中槍死者郭永基，綽號「水房基」，據稱早前亦因斬人被判入獄，最近才出獄，豈料隨即被召回當刀手，結果死於非命。<br>消息又稱，郭行兇時一行五人，帶頭的一名綽號「小柄」的刀手，據稱他是高佬發其中一名得力助手，警方撿獲內有他身份證的斜孭袋，已展開追緝。《蘋果》記者</p></body></html>
<html><header><meta charset="utf-8"><title>馮仁昭四圍超：王菲巡唱李嫣作反 - 馮仁昭</title></header><body><h1>馮仁昭四圍超：王菲巡唱李嫣作反 - 馮仁昭</h1><p>王菲前日喺大連舉行巡迴演唱會，向來唱歌多過講嘢嘅阿菲，除咗老規矩咁講咗三次謝謝之外，突然間問：「大連的朋友你們冷嗎？你們不冷我也不冷。」難得阿菲開金口，觀眾興奮到不得了。不過阿菲頻頻巡迴，搞到李嫣要由保母接送，好彩李嫣冇因為少見父母而唔開心，放學嗰陣仲好奀皮咁紥紥跳，唔怪得佢兩公婆咁放心出去做嘢喇。</p></body></html>
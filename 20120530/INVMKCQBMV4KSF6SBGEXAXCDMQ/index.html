<html><header><meta charset="utf-8"><title>底</title></header><body><h1>底</h1><p>跟多年好友K去按摩，在更衣室換衫時，看到他的Boxer內褲又皺又舊又變黃，令我錯愕非常，K見狀亦無奈一笑：「從前的我已經不存在了！」此話一出，今人不勝欷歔！<br>話說從前的K先生雖不是潮人，但打扮端莊，儀容整齊，再加上談吐得體，迷倒過不少女士，在夜店收穫甚豐！有一晚我跟他又準備出動，K如常一身簡單但吸引的打扮，心想今晚不知又迷倒幾多件，帶走邊一件了！但出發前K先生突然要折返家裏去，說衣服出了問題，我一臉茫然，而最終他回到家，搞了近半小時後，從房間走出來，打扮跟之前是百分百相同，但K先生卻比之前自信十倍，而那夜他亦在夜場帶走了最索最正那件！事後我問K先生為甚麼要刻意回家換同一套衣服，K先生哈哈大笑：「我唔係換外面啲衫，我係返去換底褲及底衫。」K先生繼而解釋，因為去小解時，不慎弄了一小點尿迹在雪白的內褲上，非立刻回家更換不可：「我唔係有潔癖，不過出去玩，『底褲』係把守最後嗰關，人家見到佢又黃又皺，仲有啲尿迹，無Mood到起身着衫走啦！」最後還懶有型回頭跟我說：「想媾到女，個底仲要乾淨過個面呀！」<br>外面是從你最底層的地方發出來，你是甚麼底，就會有甚麼面，如果你連內衣褲都講究，你外面又點會唔好睇，千萬不要有「我都無貨，有邊個睇到喎！」這個想法，講究是一種態度，是做人不能缺少的態度，無就死得！<br>相信K先生已經忘記曾經跟我說過這些金科玉律，因為他現在的解釋是：「家下又無女媾，淨係俾老婆睇，求祈得啦！」<br>男人一唔媾女，咩態度都無晒，死得！</p><p>作者Profile</p><p>編劇、導演兼電台節目主持，認為「愛情」是沒有工作時的玩意，「工作」是沒有愛情時的必需。</p><p>作者：鄒凱光<br><br>逢星期三刊出</p></body></html>
<html><header><meta charset="utf-8"><title>馮仁昭四圍超：李居明力邀名旦撐新光 - 馮仁昭</title></header><body><h1>馮仁昭四圍超：李居明力邀名旦撐新光 - 馮仁昭</h1><p>玄學大師李居明近年瞓身推廣粵劇，佢好積極咁協助保留北角新光戲院，啱啱先搵咗蓋鳴暉為裝修過嘅新光做戲打響頭炮，7月5至8日又邀請咗曾獲青梅花獎同白玉蘭獎嘅內地花旦李淑勤演出新劇目《李清照新傳》，李居明話同李淑勤特別夾，佢仲話：「我好欣賞佢係一個好勤力嘅演員，我覺得佢演李清照真係好神似。」</p></body></html>
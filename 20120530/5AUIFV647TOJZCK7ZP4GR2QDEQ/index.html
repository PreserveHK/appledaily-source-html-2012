<html><header><meta charset="utf-8"><title>六‧四23周年反洗腦青年來自撐民運家庭</title></header><body><h1>六‧四23周年<br>反洗腦青年來自撐民運家庭</h1><p>【本報訊】89年6月3日，Roger牽着未婚妻Grace的手上影樓，笑着拍婚紗照。當天晚上，電視螢幕火光熊熊……。因為六四，他們在結婚請柬印上「國難當前，儀式從簡」，不行禮、不擺酒。因為六四，他們放棄移民。因為六四，他們的兒子黃之鋒組織中學生反洗腦式國民教育，在梁振英面前拿出當年譴責屠城的登報聲明，逼他面對歷史。Roger笑說，當初選擇「委身」香港，最後並沒幹了甚麼大事，只是養大了孩子。<br>記者：白琳　彭美芳</p><p>在89年5月，人人都很「激」。剛剛港大畢業的Roger與同事在打印機貼上「不自由，毋寧死！」橫幅，有同事工作時臂纏黑紗、頭縛黑布，「我同事話，從未見過中國有咁正義嘅事發生。我唔係最激嗰個！」</p><p>穿王丹柴玲T恤度蜜月</p><p>拍婚妙照翌日，Roger與Grace跟全香港人一起從天堂掉進深淵。整個六月，新娘子盯着電視哭得眼腫，放假就去遊行。新郎與同事狂翻雜誌，抄下一大堆內地傳真機號碼，把六四屠城報道傳回去。7.1當天，他們到註冊處簽紙，婚宴就是中午在酒樓擺兩圍。其後兩夫婦穿王丹和柴玲T恤，歐遊跟團度蜜月。<br>全港熱血沸騰，惟獨Roger的教會異常「冷靜」。六四翌日，Roger帶着收音機留意北京局勢，教會卻如常「歌舞昇平」，「我間教會極端保守，好似當冇事發生咁。佢哋仲講咗篇道，話班學生唔順服當權者，差在未話佢哋抵死！」他「頂唔順轉會」，「去咗間帶頭遊行嘅教會。」</p><p>單純愛國家拒絕移民</p><p>六四加上97，Grace在澳洲的父母準備申請他們移民，Roger卻選擇「委身」香港，「我接受唔到因為驚共產黨而走，想同呢個城市一齊經歷。其實我唔知可以做乜，亦冇做過乜，只係養大個仔。」岳父震怒，打電話罵他：「你因住畀共產黨槍斃！」Grace與丈夫共同進退，八九民運令她首次感受家國情懷，「覺得自己係中國香港人，單純真誠咁愛我嘅國家。」<br>兒子黃之鋒今年16歲，從沒與父母一起到六四燭光集會。小二那年，父親Roger突然拿出《文匯報》的血洗京華實錄給他看，「好似着王丹T恤咁，同個仔講六四係好自然嘅事。」之鋒當時似懂非懂，直至中學再教六四，才想起父親的話，兩年前組織同學去六四燭光集會。<br>之鋒從爸媽身上學會做人要有使命感，「覺得呢個群體唔好，唔係逃避，而係改變」。他代表學民思潮見梁振英，當面要求重新簽署譴責屠城聲明，遭梁拒絕。他認為六四就是學生公民教育的最後防線，「我哋想下一代有民主，唔係嗌廿年普選咁簡單，而係公民意識覺醒。最基本要去六四燭光集會悼念。」
</p></body></html>
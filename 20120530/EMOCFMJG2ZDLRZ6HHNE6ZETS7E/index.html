<html><header><meta charset="utf-8"><title>16歲拍拖乜都做齊連詩雅哭訴信錯曲赤</title></header><body><h1>16歲拍拖乜都做齊<br>連詩雅哭訴信錯曲赤</h1><p>近日人氣不錯的連詩雅，當年與舊愛Rapper曲赤的舌戰慾照流出，昨日她舉行記者會，聲淚俱下堅稱該批慾照只有男方擁有，又暗認當年16歲的她曾跟曲赤有性行為，連詩雅亦坦認有跟其他男友影過親密照，但深信不會流出。</p><p>近日流出一批連詩雅與陸永老婆Rainah早年分別跟Rapper曲赤的激情舌戰及情慾相，連詩雅昨日由經理人公司老闆鄒世龍及唱片公司華納高層Gordon陪同下，在紅磡的唱片公司舉行記者會交代事件。連詩雅說：「我要承擔細個做過嘅事，我承認同相中男仔拍過拖，影咗較親密嘅照片。」</p><p>默認發生性行為</p><p>連詩雅表示不想追究，但堅稱沒有該輯慾照，只有男方擁有，會否由他流出相片？連詩雅說：「我唔想咁去諗人，相信人好一面。」她稱分手後已沒聯絡曲赤，事件後男方亦沒找她。<br>連詩雅透露16歲和曲赤拍拖，約一年後分手。提到曲赤承認跟連詩雅發生過性行為，她默認說：「我同佢男女朋友會做嘅都有做過。」男方似乎隱喻有更激情慾照？連詩雅激動說：「我唔想再研究點發生，有啲失望唔開心，好突然。」說時已淚如雨下，又表示不認識Rainah。陸永指曲赤以慾照宣傳？連詩雅說：「唔想咁諗，當時好愛好相信佢先影，冇話後唔後悔。」會否擔心其他男友流出親密相？她稱：「唔會，拍拖影親密相一定有影。」</p><p>曲赤自稱受害者</p><p>曲赤昨在電話訪問中依然強調：「三個當事人都有呢啲相，我同Rainah當年都有upload過呢啲相上facebook，擺咗一段時間先剷走，總之流出街嘅可能性乜都有。」對於被指搞陸永老婆，他激動說：「影嗰啲相時大家都單身，佢未識陸永，俾人咁話真係好無奈。」曲赤強調自己也是受害者，絕不是自我宣傳。<br>採訪：馬建華<br>攝影：黃偉雄</p></body></html>
<html><header><meta charset="utf-8"><title>莫文蔚又結婚？</title></header><body><h1>莫文蔚又結婚？</h1><p>莫文蔚又結婚喇？唔知係咪擺酒擺到上晒癮，意大利一次、香港又一次，家陣去倫敦出席音樂詩會啫，又揀咗件高衩旗袍嚟着，扮到成個中國新娘咁，而佢德籍老公Johannes梗係着番套禮服嚟襯佢啦！</p><p>當晚佢哋即興朗讀詩歌，又拖晒手上台，朗讀舊年結婚時喺教堂行禮講過嘅愛的宣言，直情結多次婚咁，睇到台下嘅莫華倫同郎朗都拍晒手。<br>撰文：洪紅克</p></body></html>
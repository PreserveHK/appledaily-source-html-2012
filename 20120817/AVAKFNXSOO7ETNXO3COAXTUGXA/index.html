<html><header><meta charset="utf-8"><title>發哥夫妻黐住食飯</title></header><body><h1>發哥夫妻黐住食飯</h1><p>【上海】<br>日前周潤發喺上海宣傳電影《銅雀台》，發嫂陳薈蓮都有陪住佢，雖然宣傳時發哥講笑話自己患咗「妻管嚴」，每月得200蚊人民幣零用錢，但日前佢哋兩個就俾人影到喺上海外灘撐腳枱食飯，隨行仲有個保鑣。</p><p>不過食咗冇幾耐就見發嫂同助手走先，原來因為發嫂要趕飛機返香港，趕住走都要一齊食埋飯先，呢對老夫老妻真係恩愛。<br>撰文：林妃</p></body></html>
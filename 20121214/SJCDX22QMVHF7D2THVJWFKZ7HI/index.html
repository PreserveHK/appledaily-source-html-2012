<html><header><meta charset="utf-8"><title>聖誕送大禮：女神心悠懶得美</title></header><body><h1>聖誕送大禮：女神心悠懶得美</h1><p>聖誕節最雀躍是名店減價、奉旨扮靚買嘢、收到一份令人嘩一聲的聖誕禮物！以上三個願望，今日可能已滿足到你。有劉心悠教你扮靚，示範四款聖誕Look，加上潮店TWIST大減價三折起，更會送名袋，錯過了，是你的世界末日！<br><br><br>記者：雷福財　攝影：蔡家輝</p><p>繼續唔恨拍拖</p><p>不下數次與宅男女神劉心悠做訪問，必問之一的感情事，永遠只能得出更愛工作的答案。可能問者問得膚淺，又可能要保住城中宅男的無限幻想，又或者這個是真正答案！「我哋呢行真係好難拍拖，好多時都係工作行先，連聖誕節有乜工作家都未知，點會有時間識到朋友或者有進一步發展？相親我又覺得Too Much。其實這些是媽咪教落的，做女人要獨立，咁先有安全感。家就算有朋友約我過聖誕節，我暫時都畀唔到答案。」最想收甚麼禮物及怎樣過聖誕？「最想收到機票，飛到充滿陽光與海灘的地方過聖誕，因為我幾怕凍。」</p><p>女神懶蟲上身</p><p>五官精緻的心悠，你想像不到她竟是一名懶鬼，不愛化妝，買手袋講求實用夠大，連聖誕Party Look的髮型都以平靚正的假髮為首選。「屋企有不少手袋，全以實用為主，因為我有太多濕碎嘢，銀包手機外，還有iPad、筆記簿及充電器等。平時我好少行街，但一到減價或突然好想Shopping，就會狂買，我平日懶出街，去髮型屋整頭都是着件睡衣去！」如果唔使開工，心悠最想戴Bob頭假髮，唔使剪唔使等有新形象，她真的是一名美麗懶鬼呢！</p><p>聖誕手袋狂減</p><p>來到聖誕前夕，又是店舖大減價的時候，今年TWIST也是減價一分子，一些品牌的手袋更低至三折！</p><p>TWIST（2577 9323）</p><p>尖沙嘴Mira Mall 106 &amp; 207號舖</p></body></html>
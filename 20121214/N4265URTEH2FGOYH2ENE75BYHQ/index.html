<html><header><meta charset="utf-8"><title>中環迷你裙：越富有，越羊群 - Samantha</title></header><body><h1>中環迷你裙：越富有，越羊群 - Samantha</h1><p>假如俾人打劫，身上最值錢是甚麼？Samantha發現竟然是用得最粗的iPhone5，其實5588元一部手機的確有點貴，但基於品牌效應，就算捱貴機也甘願加入羊群。<br>香港之所以成為首批買到蘋果產品的地區，算唔算是大家多年來以高溢價捱貴機的報答？<br>新加坡差唔多，智能手機都是蘋果、三叔和HTC天下。不過維基百科創辦人Jimmy Wales就用強國品牌華為，仲話呢部價值4嚿水港紙的手機在肯亞已賣出30萬部，加快非洲3G手機普及速度，認真唔講得笑。<br>TCL通訊（2618）近年轉攻中低價智能手機，新手機同華為一樣有四核、薄和大屏幕，仲用到雲端服務。11月手機及其他產品總銷量502萬部，按年增8%，按月則升16.8%，當中智能手機銷量按年大增2.84倍，前景不錯，橫行個多月快將開車。<br></p><p>Samantha<br>本欄逢周一、三、五刊出</p></body></html>
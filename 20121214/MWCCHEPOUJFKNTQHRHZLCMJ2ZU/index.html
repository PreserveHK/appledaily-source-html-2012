<html><header><meta charset="utf-8"><title>世界末日前狼自救 - 陳也</title></header><body><h1>世界末日前狼自救 - 陳也</h1><p>「即使世界末日，我不會下台！」狼發夢時發狠說。雖然不下台，但戲肉要趁熱上，頂住柴台聲，轉移視線，急市自救幾件事，包括：<br>一、未等元旦宣佈派錢，派得比曾骨粥更豪，搞埋齊心大抽獎，送出遊艇和深圳現樓。<br>二、將全港執紙皮的老人家集中到九龍塘區唐唐豪宅附近，那條街絕對不是遊客區，不會敗了國際city的形象，區議員不怕蒙羞。政府緊急成立紙皮組，扶助老人家，林鄭辦公室直接處理。<br>三、搵四川李嘉誠埋班，即時發牌，等幾家電視台日日互插鬥跳肛南舞，電視台高層變晒肥PSY，唔得閒報道政府醜聞。<br>四、放風指中拆組會跟廉署合併，波哥坐正，嚇窒班商家，再邀請他們吃涼粉定驚，以進為退。<br>五、政府做按揭擔保，幫八十後上車買樓。<br>六、特事特辦，特許愛國小班教學。<br>七、將禮賓府劏成板間房，行會成員必須留府寄宿，嚴密監控，確保冇第二劑淋糞或擲鏹。</p></body></html>
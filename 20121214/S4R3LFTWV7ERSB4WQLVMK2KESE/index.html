<html><header><meta charset="utf-8"><title>政府圖逼終院做替死鬼</title></header><body><h1>政府圖逼終院做替死鬼</h1><p>【拆局】<br>有法律界中人直斥律政司司長袁國強今次釋法手法惡劣，企圖暗渡陳倉，掩飾政府想用人大釋法解決雙非問題，企圖逼終審法院承擔損害法治污名。有政界人士猜測，相信有人不滿政府向終院施壓做法，不惜將事件曝光，是民意及法律界與梁振英政府周旋，力保司法獨立不被損害的「寒戰」。<br>有法律界人士直言，與前任律政司司長黃仁龍堅持不釋法相比，今次袁國強要求終院向人大尋求釋法的手段，「仲衰過董建華釋法嗰次」，過程完全黑箱作業，「事前立法會唔知、市民唔知，要知道人大釋法唔只係法律問題，仲係政治問題」。<br>另一政界人士相信，政府心知人大釋法必引起社會爭議，所以才不敢由政府自行提出，要終院做「替死鬼」，「政府知法律界唔會批評法院，由終院做醜人要求人大釋法，政府可以置身事外」。事件提早曝光令人猜測是有人不滿政府手段，「若終院真係釋法，市民、法律界知道幕後黑手係政府；如果終院企硬，亦有輿論及法律界力量撐佢」。據知政府評估終院接納機會不大，令人猜測是為釋法鋪路的一步棋。<br>《蘋果》記者</p></body></html>
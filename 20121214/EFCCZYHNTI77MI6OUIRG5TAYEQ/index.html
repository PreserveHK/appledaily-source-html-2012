<html><header><meta charset="utf-8"><title>天后妹到</title></header><body><h1>天后妹到</h1><p>夫憑妻貴呢句說話間中都會聽到，而相中呢位女主角，就絕對係妹憑姊貴。大家覺得佢係咪有啲熟面口呢？其實佢就係百變天后Lady GaGa個親妹Natali Germanotta。生得同GaGa有啲似嘅Natali原本只係學生，但因為佢係天后妹妹，所以近排就俾一個時裝網站請佢做模特兒，影咗一輯懷舊時裝相。不過GaGa一家人都幾hard sell，因為Natali影呢輯相嘅地方就係佢哋老竇開嗰間意大利餐廳，連員工都客串做埋老臨㖭！</p><p>一人一票投蘋果【萬千星虧】，對撼 CCTVB 公投↓↓↓<br> http://tv-voting.appledaily.com/ </p></body></html>
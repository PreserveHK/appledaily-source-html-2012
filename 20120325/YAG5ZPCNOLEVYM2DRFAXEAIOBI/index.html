<html><header><meta charset="utf-8"><title>關仁隱事：「Paper」、「小提琴」扮大方暗鬥 - 關仁</title></header><body><h1>關仁隱事：<br>「Paper」、「小提琴」扮大方暗鬥 - 關仁</h1><p>呢排多圈中人結婚，今個月都有幾單，其中女模「Paper」終於嫁入音樂室，將來同死對頭「小提琴」有排一齊對彈。Paper擺酒都有請小提琴，當晚佢兩個為咗老爺奶奶，就各自出招鬥扮大方，關仁都有份去飲，仲睇咗場好戲。</p><p>唔肯碰杯</p><p>話說一對新人同啲家人上台祝酒，新娘子Paper梗係企正中，小提琴就自動企到去台邊，之後大家互相碰杯，小提琴就一路行過去碰杯，去到Paper面前，焗住做戲繼續笑，但就自動跳咗冇同Paper碰杯，跟住即刻同Paper老公碰杯，關仁同啲眼利嘅嘉賓望到呢兩位新抱咁樣，都即刻偷笑。<br><br>Textby關仁</p></body></html>
<html><header><meta charset="utf-8"><title>今日選特首　演藝界群情洶湧星爺唔轉軚硬撐唐唐</title></header><body><h1>今日選特首　演藝界群情洶湧<br>星爺唔轉軚硬撐唐唐</h1><p>【娛圈投票站】周星馳作為演藝界的選委代表，早前他曾公開撐特首候選人唐英年，但自從唐發生僭建事件和桃色新聞後，民望大跌，加上中聯辦施壓為梁振英拉票，有支持唐營的選委轉軚，但據悉星爺與林建岳等選委對唐的支持堅定不移，打算今日在特首選舉中不受中方壓力影響，將票投給唐唐。</p><p>《唐營》<br>特首選舉今天決戰，面對中聯辦及土共全力威嚇選委不要投唐英年一票，演藝界選委一樣受壓，據悉大部份演藝界選委都收到中聯辦的電話，內容大致都是要求不要投票給唐英年，最好投給梁振英，因為唐處理緋聞和僭建事件太糟糕。</p><p>15位選委今朝決定意向</p><p>由於電影界的15位選委之前是一致撐唐英年，認為他擔任政務司司長期間，曾對電影界作出不少幫助，但近日多位選委受干擾後，感到投票有一定壓力，所以縱使選委如周星馳、林建岳、洪祖星與吳思遠等還是偏向支持唐英年，但為免遭秋後算賬，也不敢公開表態。但據可靠消息透露，周星馳手上的一票，仍會投給唐英年。<br>今早電影界15位選委會相約一起吃早餐，為選特首作最後研討，希望能統一投票意向。洪祖星昨日接受訪問說：「唐生對電影界幫忙好大，所以電影界選委會對佢比較有好感，但最終投票意向係點，我哋一班選委聽朝會一齊食早餐再作決定，所以你家問我投邊個，我都講唔到畀你聽。」<br>黃百鳴也是選委之一，他說：「我一定唔會投白票，最初我係偏向投畀唐英年，但發生咁多事後，家就會喺梁振英同唐英年兩者之中選其一，但到呢一刻，我仲未決定好投畀邊個。」一直挺唐英年的選委吳思遠，日前曾被中聯辦召見，見完中方官員後被追訪，當時他拒絕透露投票意向，不知是否受到壓力。記者昨日再致電問他投票意向，他說：「唔講嘞，仲知憑良心投票，因為自己係選委身份。」<br>高志森是文化界選委，昨日他稱文化界14張選票傾向投給梁振英，他說：「我哋文化界開過會，強烈要求選委投畀梁振英，因為我喺自己主持嘅電視節目訪問過佢，聽佢講嘅政綱，應該可以幫到香港人。至於大家擔心佢做特首會打壓新聞同言論自由，又或者硬推23條，我覺得香港係一個透明度好高嘅地方，如果佢做得唔好，大家一樣可以上街，逼佢落台嘅！」
</p><p>阿杜：唐唔會搞亂香港</p><p>杜琪峯雖然不是選委，但他在全民投票中，心水是唐英年，昨日他說：「投畀唐英年係好過投畀梁振英，因為唐英年當選，唔會搞亂香港，其實呢個小圈子選舉，喺選前發生中聯辦公然挺梁事件，畀壓力選委，咁樣做對其他候選人好唔公平。」<br>任達華前晚和太太琦琦在台北出席Dior派對，華仔傾向支持唐英年：「對經濟會好啲，CY（梁振英）對經濟唔熟，唔熟政府。」<br>採訪：葉雪
</p></body></html>
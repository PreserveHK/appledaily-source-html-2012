<html><header><meta charset="utf-8"><title>趙雪英林小明互篤<br>李彩華媽：冇做違良心嘅事</title></header><body><h1>趙雪英林小明互篤<br>李彩華媽：冇做違良心嘅事</h1><p>寰宇國際老闆林小明被前妻趙雪英爆料指他曾逼旗下藝人李彩華（Rain）向其他商人提供服務，Rain已在微博發聲明否認，Rain媽、趙雪英和林小明昨日接受電台錄音訪問，各有說法，Rain媽強調沒做過違背良心的事，而江若琳則力撐老闆為人。</p><p>日前趙雪英在庭上爆料搞到全城譁然，她昨日在商台《1圈圈》電話訪問說出李彩華於05年提出解約的經過，趙雪英說：「嗰陣我已經冇晒權，林生（林小明）有一日約Rain傾，叫佢唔好同我講，佢就同Rain講嗰啲嘢。」她強調自己在法庭已講得清楚，兼且有誓章，故不能作假，她說：「當年Rain仲想開記者會講，我話等我返董事局講，林小明承認咗。」趙雪英指不擔心被告，因董事會很多人都知。<br>Rain媽昨日在節目中也不肯正面回應，只說：「我哋唔想做合約及同演藝冇關嘅事，Rain又俾人雪，叫天不應，咪同趙小姐講囉。」合約以外的事是甚麼事？Rain媽不肯再講，只強調沒接待任何客人，她說：「我哋冇做違背良心嘅事，如果法官要我講我會講，唔會講假話，唔會幫任何人講話。」<br></p><p>江若琳撐老闆</p><p>林小明則指趙雪英和Rain媽的回應似是而非，他說：「如果我逼佢，佢就唔使畀錢解約啦，佢係想跟趙小姐走，但仲有兩年約，畀咗七位數字。呢件事對我有影響，我一定冇咁做，家畀律師考慮法律行動。」<br>林小明獲旗下的江若琳力撐，江若琳昨表示不相信，問她不信李彩華還是林小明？她說：「兩樣都唔信，唔會有呢啲嘢發生，合約訂明唔會做演藝工作以外嘅嘢，以我認識嘅老闆，唔會叫藝人咁做。」她透露試過活動上遇到陌生人，老闆叫助手傍住她先離開。<br>採訪：王崇穎、林妃</p></body></html>
<html><header><meta charset="utf-8"><title>業績會花絮　主席點滴<br>坐正半年開心到痹</title></header><body><h1>業績會花絮　主席點滴<br>坐正半年開心到痹</h1><p>純官再次接棒，掌舵新世界發展都有半年，有記者叫佢自評呢半年嘅表現，本來疲累不堪嘅純官即時生猛晒，話交棒過程順利，大讚公司內部團隊精神好好，個個員工做得好開心，自己都幾滿意，至於做主席心情如何？純官就話，心情冇乜大分別，都係做番應該做嘅事，未來就希望新世界發展可以做到「人冇我有，人有我有」嘅精神面貌喎。</p></body></html>
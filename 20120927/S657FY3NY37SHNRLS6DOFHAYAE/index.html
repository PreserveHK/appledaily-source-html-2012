<html><header><meta charset="utf-8"><title>爆粗床戰血腥足料炮製<br>羅仲謙阿Paul吹雞拍三級古惑仔</title></header><body><h1>爆粗床戰血腥足料炮製<br>羅仲謙阿Paul吹雞拍三級古惑仔</h1><p>今年連續有多部港片叫好叫座，刺激王晶也加入力撐港片，計劃連開四部土產港片扶持新導演和新偶像，頭炮是重拍當年極受歡迎的《古惑仔》，欽點肌肉男羅仲謙演陳浩南、黃貫中（Paul）演浩南恩師大佬B、梁烈唯演山雞、沈震軒演坤等。由於不要內地市場，該片可以去盡拍三級，《古惑仔》終於可以講粗口、劈友劈到腸破血流，和上演大膽激情床戰。</p><p>王晶與文雋監製、劉偉強執導的《古惑仔》電影，是改編自牛佬的同名漫畫，96年上映時成績斐然，接連開拍了六部系列電影，掀起香港影壇的江湖片熱潮，同時在片中飾演男主角陳浩南的鄭伊健，也憑這部戲登事業高峯。如今王晶決定再夥文雋重拍2012版《古》片，將會由新導演陳翊恆執導，陳浩南一角會由羅仲謙飾演、梁烈唯飾演山雞、林子善飾演包皮、黃貫中演大佬B、沈震軒演坤、《喜愛夜蒲2》男星何浩文演大天二，而內地女星胡然飾演富家女，據悉她在戲中會有大膽性愛場面。</p><p>原裝故事改動細節</p><p>新版《古》片會由王晶的最佳拍檔公司出品，預計下周開拍，首日開工就會在彌敦道拍攝蠱惑仔互相大廝殺場面，到時劈爆肚，連腸都會見到。王晶昨日接受電話訪問說：「舊版因為遷就IIB級，蠱惑仔講數都唔講得粗口，新版拍三級就冇咁多顧慮，粗口、性愛場面同劈友戲可以去得盡啲，觀眾就可以睇得過癮啲，今次起用羅仲謙，係因為部戲要年輕化，想搵幾個肌肉男做主角，咁謙仔我真係幾睇好。」<br>王晶指新版會沿用舊版故事，但細節劇情會有新改動，而舊版由黎姿所演的細細粒，只會在新版第二集出現，人選還在挑選中。王晶計劃一連開拍四部港片栽培幕前和幕後人才，他說：「家導演同演員都唔夠，我覺得真係有需要捧新血接棒 ，所以未來一年，我準備雙線發展，我會監製一系列純港片捧新人撐香港影壇，而自己就會繼續拍大製作合拍片。」</p><p>伊健小春明年開騷</p><p>港片今年確實有復蘇之勢，之前彭浩翔執導的《春嬌與志明》和《低俗喜劇》成績極佳，《低》劇更過3,000萬票房，正在上映中的《一路向西》上映6天，截至前日約收855萬票房，該片有望收過2,000萬，幾部土產港片雖然沒有大卡士，但一樣可以得到觀眾熱烈捧場，反而不倫不類的中港合拍片縱使有梁朝偉、劉青雲與謝霆鋒等紅星演出的《聽風者》與《消失的子彈》票房卻麻麻，證明香港觀眾對大部份遷就內地市場的合拍片深感厭惡。<br>至於《古惑仔》的元組級人馬，包括鄭伊健、陳小春、朱永棠、謝天華等明年將在紅館舉行「古惑仔演唱會」，屆時必定會大唱電影歌曲《友情歲月》、《刀光劍影》等飲歌。<br>採訪：葉雪</p></body></html>
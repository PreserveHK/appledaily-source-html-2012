<html><header><meta charset="utf-8"><title>李璨琛驚青過生日</title></header><body><h1>李璨琛驚青過生日</h1><p>李璨琛、黃日華與女兒黃芷琪等前晚到尖沙嘴出席城市電訊新劇《開腦儆探》發佈會，今天是李璨琛37歲生日，前晚眾人準備蛋糕為他慶祝，11月結婚的李璨琛講到生日願望即說：「好驚打仗，成日遊行示威，令人不安，想和平啲，暫時都未諗生仔，家同太太活在恐懼中。」剛約滿無綫便拍王維基劇，李璨琛說：「角色挑戰自己，今次做反派，TVB好大量，而且我係自由電影工作者，唔擔心TVB之後唔用我。」</p><p>黃日華吼實愛女</p><p>此外，黃日華坦言父女檔演出有壓力，他說：「都怕個女唔習慣，自己又要預時間睇住佢，好在佢好適應，比我預期想像中好。」劇中黃芷琪和關楚耀有攬攬場面，當日拍攝黃日華亦有監場，他強調不接受女兒拍除衫戲。採訪、攝影：溫敏芝</p></body></html>
<html><header><meta charset="utf-8"><title>雀友：三個都揀唔落手竹館選特首投白票者最多</title></header><body><h1>雀友：三個都揀唔落手<br>竹館選特首投白票者最多</h1><p>【本報訊】「梁振英先生得95票！」「唐英年先生得134票！」特首選舉結果今日將揭盅，但唱票聲於昨天已在旺角金稻會雀館率先響起。以草根發聲之名，一連兩天的雀館版「一人一票選特首」正式落幕，結果是「白票」流選。三名候選人中，沒人得票率過半，一直民調領先的梁振英慘敗，唐唐榮獲雀友最愛。也許公眾眼睛是雪亮的！記者：譚志輝、劉漢權</p><p>「仲有冇得投呀？」昨晨8時許，平常冷冷清清的雀館忽然人聲沸騰，雀友們都趕在投票截止前為自己心水投下一票。「我投白票，三個都揀唔落手！」看上去有七、八十歲的老雀友語帶慍怒，更帶無奈，「如果全港市民都有得投票，點會得呢三個爛橙呀！」<br>這個「竹館版」特首選舉三天前開始，一連48小時不分晝夜，雖然只限「雀友」，但至少不分貧賤，人人一票。「呢度大部份都係草根，我想趁呢個機會畀佢哋發表吓意見，唔使覺得政治同自己毫不相干！」</p><p>封箱點票過程認真</p><p>東主何豐麟就憑這信念，親自炮製這場不獲中央認可卻大獲街坊歡迎的「山寨」選舉，但過程一絲不苟，選票全有公司印章，由職員派發不能擅取。踏正9時截止時間，更有會計師樓兩名代表到場，即時封箱準備點票。「雖然唔係真正既選舉，但公平公正既精神一定要體現，唔係就冇意思啦！」何說，至下午1時正式點票，會計師樓三名代表再到雀館，監察整個過程，鄭重其事，何亦派出店長進行點票。<br>一切準備妥當，但見何先生一臉嚴肅的把一號梁振英票箱交給會計師代表，「請會計師檢查票箱封條」。三名代表小心檢視票箱後，才將票箱交給回給何先生。何先生隨即將票箱拆封，將選票全數倒在桌上，店長即進行點票。「一號梁振英先生得95票，請會計師核實」。數分鐘後，店長點票完畢，再將選票全數交給會計師覆檢，確認後簽名作實，何先生才朗聲道：「經點票及核實，一號梁振英先生得95票。」</p><p>唐得票比梁振英多</p><p>最後選票雖然只有387張，但點票便足足花去45分鐘。「我再次宣佈，一號梁振英先生得95票，二號何俊仁先生得19票，三號唐英年先生得134票，而三位皆不投的白票為139票，結果已由會計師樓核實無誤」。<br>在點票廳用餐的雀友聽畢結果，即時議論紛紛。「係啦！我都係擇豬捨狼！」「白票最多係啱既！」「我有得揀，我投我自己！」議論聲中，最開心的莫過何先生，「係就係得三百幾人投票，但其實呢兩日得六百個客左右，計落投票率有七成幾！我好滿意架啦！香港人，唔應該再唔關心政治」。他說，五年後不論有普選與否，定在這裏再大搞一場，要雀友們大戰四方城之際，笑投特首。</p></body></html>
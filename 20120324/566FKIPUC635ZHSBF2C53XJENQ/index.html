<html><header><meta charset="utf-8"><title>宅錄：ACQ防腐木家具　襟過柚木！</title></header><body><h1>宅錄：ACQ防腐木家具　襟過柚木！</h1><p>呢個春天雖然有啲乍暖還寒！但想同個環保露台裝身，現在正是時候！綠化家居、增加生活情趣，配埋靚靚木製家具同擺設，更能增添戶外田園感覺；不過日曬雨淋環境下，一般木製品好易變色、變形，好彩有新科技木器家具，點曬都唔驚！<br><br>記者：陳家蕊<br>攝影：楊錦文<br>Model：Pinky@PureModels</p><p>戶外木製家具補品！
</p><p>戶外木家具　兩年曬壞</p><p>繽紛園藝職員Canon：「一般木製品，在戶外長期受太陽暴曬及雨水洗禮，好易會發霉、變色，再加上冷縮熱脹，嚴重者更會裂開兼彎曲變形，所以一般木製家具，最多只可以頂兩年！」傳統做法，會用防腐能力較強的樟木或柚木，不過最多都係用到四、五年，而且價格高昂！想節儉又Keep得到個靚靚露台？「近年市面興起採用ACQ防腐劑的杉木同松木製品，因為可以用上超過20年！」加上價格非常平民化，一個方形圍欄，成Set買都係五百多元！</p><p>ACQ防腐　用20年</p><p>ACQ防腐劑其實是「季銨銅」的簡稱，主要由氧化銅及季胺鹽組成，是目前國際公認最環保的防腐劑，對人、畜、環境皆無害！Canon話只要閒時做少少防護工序，就完全唔使驚！</p><p>地方細　揀花槽</p><p>香港寸金尺土，一般人屋企個環保露台，面積最多都係五、六十呎！造不成大花園，但亦不妨用體積細的膠花槽；咪以為當中無學問，需知太陽的紫外光，會對膠料損害極大，一樣會有變色變形等問題！所以唔好貪平買十幾廿蚊個的花槽，如果成日要換的話，條數都幾襟計！</p><p>地獄農夫　精選粗生植物</p><p>除咗諗容器同佈局，當然植物先至係一個花園嘅主角啦；香港人個個都忙，點會有咁多時間打理植物吖！喺度特別推介幾款粗生植物，如果咁都種唔掂，相信假花將會係一個更好選擇！</p><p>a.繽紛園藝（23809801）<br>b.BRULiving（36918284）</p></body></html>
<html><header><meta charset="utf-8"><title>馮仁昭四圍超：<br>潘霜霜胸壓白淨鍵鋒 - 馮仁昭</title></header><body><h1>馮仁昭四圍超：<br>潘霜霜胸壓白淨鍵鋒 - 馮仁昭</h1><p>去年D奶女神潘霜霜同林峯嘅床照，令男方形象插水，佢哋嘅戀情同時見光即死，林峯近排返咗橫店拍內地劇，潘霜霜都隨住「霜峯戀」告終而遭人淡忘，知名度大跌，佢樂得緊守內地巿場做紙上明星。雖然潘霜霜自稱俾林峯hurt爆，但佢寄情工作同血拼後，心情得以平伏過嚟。<br>有網友爆料指潘霜霜呢排搭上咗皮膚白淨、貌似陳鍵鋒嘅新歡，佢哋仲影咗啲黐頭芒相，潘霜霜再使出冧仔嘟嘴撒手鐧，從後胸壓「白淨鍵鋒」，再嚟瞇眼嘟嘴兼雙手高舉勝利手勢，三招一出即令男方瞪眼O嘴。</p><p>微博調情</p><p>白淨鍵鋒原來叫Dony，佢前日仲將同潘霜霜嘅合照貼上微博，似要將親密關係曝光，佢仲明讚潘霜霜：「美麗又大方。」潘霜霜即回應：「哈哈哈，偶遇明大師。」心情大靚嘅潘霜霜噚日仲喺微博留言晒幸福：「我是一個儍子，在等一個很愛很愛我的瘋子。」</p></body></html>
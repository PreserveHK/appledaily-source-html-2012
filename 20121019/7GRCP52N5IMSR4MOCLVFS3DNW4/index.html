<html><header><meta charset="utf-8"><title>潮流糾察：開季．點．將．錄</title></header><body><h1>潮流糾察：開季．點．將．錄</h1><p>時裝情報總是走得快，天氣未凍已看盡秋冬新裝，眼睛穿新衣，輪到實戰入手換季，今期不如看看女星、潮人有何入冬指引，買得更準更中。手袋方面，潮女型人首推簡約day clutch、方形手袋；優雅女星則推薦一對及膝長靴，must have百搭走天涯，至於保暖之作，則首選cape coat。　撰文：Gracekelly</p><p>《褸霸》</p><p>周汶錡</p><p>入貨：Balmain西裝褸、Balenciaga<br>心水：「中性look興咗幾季，黑色又hit，一件tailored jacket其實真係好百搭，我鍾意cutting又靚又有型嘅Balmain。歐洲風我好鍾意，買嘢嘅話，Balenciaga皮褸同Céline大部份item都啱心水。」</p><p>陳法拉</p><p>入貨：New color羊毛大褸、Céline、Giorgio Armani<br>心水：「一定會買褸，但今年大褸想試啲另類顏色，好似墨綠、酒紅色咁，特別啲，唔使經常都係黑同啡、杏。我會買啲好厚羊毛褸，cutting主攻立體同埋有啲cape款都OK。」</p><p>《靴神》</p><p>梁詠琪</p><p>入貨：Salvatore Ferragamo長靴、3.1 Phillip Lim上衣<br>心水：「最緊要買件cape jacket，長度要到隻手伸唔到出嚟嗰個style；衫就想入Phillip Lim，欣賞佢feminine又casual；長靴都係必買，我推介Ferragamo。同埋秋冬需要大量scarf，我之前喺Corso Como買咗條Mary Katrantzou圖案scarf，好正。」</p><p>李美鳳</p><p>入貨：及膝長靴<br>心水：「秋冬我覺得一定要有靴，長到膝頭就最易襯。無論着褲定skinny jeans都好靚。顏色方面，黑色就最易handle。其他must have，我一定要有短身皮褸、trench coat同cashmere冷衫，成個秋冬就好夠，有齊晒基本配搭，牌子就冇乜所謂，大牌子、細牌子我都會着。」</p><p>熊黛林</p><p>心水：「一對靚長靴絕對值得投資，可以好百搭，襯裙同牛仔褲都OK。今年秋冬我會試吓襯sharp顏色嘅上衫，下身就襯skinny jeans，或者喱士可以撞military look，一剛一柔，應該可以有特別化學作用。」</p><p>《百搭》</p><p>謝婷婷</p><p>入貨：Alexander McQueen皮褸、皮褲<br>心水：「以前唔會全身着一種質地，但皮就可以，香港好多fashion icon都係咁着，所以今年冬天都會試吓leather total look，心水係McQeen皮褸、皮褲。」</p><p>Amanda S.</p><p>入貨：Emilio Pucci系列、Givenchy外套<br>心水：「今年秋冬我好鍾意Peter Dundas筆下嘅Emilio Pucci，閃亮設計好浪漫，修長嘅pencil skirt都係我秋冬心頭好，不過有啲款香港買唔到，要上網訂。Givenchy外套有啲殘舊味道，我覺得好有型。秋冬最好混搭，玩味不同風格，我每日都唔同風格，有時少女化，有時會搖滾同玩軍事主題。」</p><p>《專家》</p><p>設計師何志恩</p><p>入貨：Céline Clutch、各類designers' knitwear<br>心水：「秋冬梗係支持我最愛嘅knitwear，以前啲人會覺得着得肥，家technique同cutting改進咗，秋冬好多設計師針織都好靚好型。手袋首選係我舊同學仔Phoebe Philo嘅Céline，我家用Céline iPad套當clutch用，day clutch會繼續流行，Balenciaga簡約手袋設計，都係我今季心水。」</p></body></html>
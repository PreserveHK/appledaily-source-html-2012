<html><header><meta charset="utf-8"><title>烏煙瘴氣<br>
婆婆成唯一「住戶」　姪女不敢探望</title></header><body><h1>烏煙瘴氣<br>
婆婆成唯一「住戶」　姪女不敢探望</h1><p>建興大廈內唯一「住戶」是80多歲的曾婆婆，她是天主教徒，住在這裏40年是為方便到附近一間教會當神職工作。她說十多年前，一樓開了間卡拉OK夜總會，弄得大廈烏煙瘴氣，「點知家仲衰過以前，隔籬左右都搬走晒！」<br>未婚又無兒無女的曾婆婆，左膝剛做了大手術，行動不便甚少外出，親友又不願探望她，「姪女嚟探我，話喺電梯俾人眼望望，講明唔敢再嚟！」姪兒還告訴她，色情網內有關建興大廈的資料「多到嚇死人」。</p><p>買家答應後又告吹</p><p>三個月前，曾婆婆透過看更「放賣」，約700呎單位以400萬元放售，不久一名男買家到來睇樓「一拍即合」，已答應買下，豈料數天後，看更告知買樓告吹，她洩氣說：「可能見到下面咁多鳳樓，嚇驚咗！」<br>鳳樓背後的龐大利益，還引發新舊業主角力。記者日前混入建興法團會議，直擊鳳樓代表向現任法團「逼供」過程。事緣會議上商議維修事宜，有業主提出重設大閘及加強保安。鳳樓代表趁主場之利發難，拍枱反罵現任凌姓主席「一塌糊塗、閉門造車」，並揚言已收集5%業主簽名，要求訂出日期重選法團。<br>該主席亦非省油燈，曾在一樓開卡拉OK夜總會。面對鳳樓代表狙擊，及被警方代表指摘大廈淪為淫廈，他反擊說：「家鳳樓劏房又唔係我開嘅，你班差佬以前去我間夜總會放蛇，家都可以去拉人㗎！」<br>《蘋果》記者</p></body></html>
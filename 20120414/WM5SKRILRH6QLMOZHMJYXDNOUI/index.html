<html><header><meta charset="utf-8"><title>Winnie被圍插：不與小人鬥</title></header><body><h1>Winnie被圍插：不與小人鬥</h1><p>在《盛女愛作戰》中擔任人生教練的Winnie，自節目播出後被網友狂插整容兼同是單身，根本無資格教人。前晚Winnie和盛女主角Suki、Gobby、Mandy及Bonnie到商台接受節目《光明頂》訪問，當日身為此節目策劃、現任商台CEO的陳志雲亦到場探班。<br>問到Winnie被狂踩，她不忘寸嘴本色說：「Stephen（陳志雲）一早warn咗我哋，叫我哋唔好睇報紙同討論區，不過都有人踩入我個blog，又用粗口鬧我，但我唔理，君子不與小人鬥。」</p><p>無綫推特備節目</p><p>至於曾整容，Winnie聲稱：「係呀，但做呢個節目嗰時未整。」對於被質疑有何資格做人生教練，Winnie說：「我只係幫佢哋調節心態提升自己，總之我行得正企得正，正所謂出得嚟行預咗要還，我有金剛不壞之身。」不過幾位盛女坦言曾一度後悔參加。<br>另外，無綫外事部副總監曾醒明昨日表示，昨晚會臨時趕錄《盛女駕到》特備節目，在今晚8時30分原定是《千奇百趣高B班》時段播出，後日更會舉行祝捷會。　<br>採訪：何慧斯　攝影：仇志德</p></body></html>
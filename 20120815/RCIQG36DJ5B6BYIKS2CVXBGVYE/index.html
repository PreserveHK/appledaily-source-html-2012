<html><header><meta charset="utf-8"><title>宅錄：入榫原木越撞越實</title></header><body><h1>宅錄：入榫原木越撞越實</h1><p>早前新聞指有一男，因家中訂做新床突然塌陷，差點弄傷自己，令大家關注到傢俬用料好重要！一講到耐用，好多人都會選擇實木傢俬，不過實木種類其實都好多，由用料到手工都要小心揀選！<br>記者：陳家蕊<br>攝影師：陳盛辰<br>模特兒：Evelyn、Kity@PureModels</p><p>美國桃木　防蟲唔爆</p><p>歐美款式實木傢俬越來越受本地家庭歡迎！不過設計住住偏大，好難配合一般香港人嘅家屋環境。<br>走訪原木生活老闆MatthewYeung，佢看準細件又兼耐用呢個原則，親身到美國尋找桃木供應商：「要木傢俬的質素好，不單木料來源，更應着重對木的後期處理，否則會影響使用的壽命長短。」美國處理木的過程，會將剛砍下的樹木，先以熏蒸除蟲處理，再以烘焗方法將樹木中90%水份抽走，才會將木塊定形成板材；經過這些處理，木材就不易受周邊環境及氣候影響，而出現爆裂及蟲蛀情況。<br>製作方面，Matthew相中本地家庭環境較細，所以就在內地設下自家的傢俬廠，因應每位客人的要求而訂做尺寸；設計款式方面，佢喜愛追求歐美式簡約，當中亦會滲入不少玩味元素，打破一般實木傢俬刻板的形象，例如三層儲物層架，佢可以隨意調動木箱的位置！</p><p>非洲黃花梨　香味防蟲</p><p>另一港人開設的實木傢俬店NaturalHigh，總監DinoLiu指出，店中的實木傢俬設計會偏向型格的現代風格！材料方面，佢就專揀密度高而堅硬的──非洲黃花梨木，木質含天然香氣，有驅蟲作用：「其實還有美國的白橡木及東北老榆木等供選擇。」<br>NaturalHigh與原木生活的實木傢俬，均用上傳統的入榫工藝，即是用一大一小、一凹一凸的方式來裝嵌木材，而不用一釘一鐵，是中國的建築傳統以及中國家具製作的基本法則；入榫的好處是當遇上碰撞的時候，入榫位受壓越大，就會變得越牢固，在搬家移動時都不易撞壞。而用上入榫工藝的另一原因，是因為實木質地較堅硬，如果用上鐵釘嵌接，木身或木心爆裂的機會會增加。</p><p>a.原木生活（36210609）<br>b.NaturalHigh（27910777）</p><p>點解揀桃木做傢俬？</p><p>不同木的質地，它的氣孔密度也不同，越密則越堅硬！一般內地用的樺木氣孔密度不高，亦較輕身，卻經常被人染色作為貴價實木之用。<br>講到最貴又夠堅硬的傢俬木料係黑檀木！但出口量不多，加上質地較重身，真係有時你想搬張凳都幾難！所以堅硬又相對較輕身，價格大眾化的桃木就成了傢俬木的最佳之選！</p></body></html>
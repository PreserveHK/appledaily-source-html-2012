<html><header><meta charset="utf-8"><title>Rihanna騎馬仔有腳睇</title></header><body><h1>Rihanna騎馬仔有腳睇</h1><p>平時鬼咁豪放嘅Rihanna，冇諗過佢都幾重視出生地巴巴多斯。上周佢返鄉下幫手拍旅遊特輯，好識做咁着住比堅尼嚟騎馬，大顯沙灘風情，轉頭又換另一個look披頭散髮去晒腳，就算節目言之無物都起碼叫有啲嘢睇。</p></body></html>
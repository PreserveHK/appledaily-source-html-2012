<html><header><meta charset="utf-8"><title>曾明俐輸獎態度囂張</title></header><body><h1>曾明俐輸獎態度囂張</h1><p>十位應屆候選港姐昨日到銅鑼灣試戴首飾，穿上黑色tubedress配襯鑽石耳環、手鏈和頸鏈等，並互相投票選出「最佳首飾演繹」獎，結果由23歲的岑杏賢脫穎而出，問是否人緣好獲獎？她說：「相信都係，每個都係好朋友。」有否信心奪友誼小姐？她說：「如果有就好開心，入唔到三甲都唔緊要，友誼第一。」<br>落敗的曾明俐不感失望，她說：「我都戥佢開心，自己都投佢一票，佢襯得好靚。」是否人緣差才輸？她囂爆說：「唔係，我人緣好好，自己仲有信心攞冠軍，我有自信心，表現又好，缺點係講嘢太直，希望唔好得罪人。」昨日曾明俐額頭生了粒粒，她謂已勤敷面膜又飲湯水，希望盡快回復靚樣。<br>採訪：黃曉妍<br>攝影：黃文偉</p></body></html>
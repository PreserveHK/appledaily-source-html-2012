<html><header><meta charset="utf-8"><title>土炮反擊佐丹奴：唔怕過氣品牌</title></header><body><h1>土炮反擊<br>佐丹奴：唔怕過氣品牌</h1><p>A＆F登陸本港，靠百多名「大隻佬」出巡成功壯大聲勢。近年曾被國際品牌Forever21奪去銅鑼灣大舖的「本地薑」佐丹奴（709），就無懼A＆F壓境，主席劉國權形容A＆F是過氣品牌：「唔知點解嚟到香港，有人傻傻更更當佢係寶囉！」</p><p>「北美嗰邊冇人買」</p><p>劉國權輕鬆形容，不擔心A＆F會對佐丹奴購成競爭：「我三個孫啱啱喺北美返嚟香港，話嗰邊家冇人買A＆F㗎喇，覺得個牌子老土囉！」<br>劉國權又話，A＆F成功基本上靠名氣大：「佐丹奴根本唔同，我哋係靠同顧客維持personal嘅關係，我哋做緊『環球水平、地方關注』，喺成都就賣熊貓Tee，喺青島就參加啤酒節，喺香港我哋就同海洋公園合作，呢種local嘢會持久。」<br>佐丹奴上半年銷售雖然有2%增長，但由於第二季加強減價促銷來清貨，令毛利率跌1.7個百分點，故核心盈利要倒退11%。<br>劉國權指有信心下半年內地同店銷售會回升，香港亦維持雙位數升幅，料全年計純利可回復增長。</p></body></html>
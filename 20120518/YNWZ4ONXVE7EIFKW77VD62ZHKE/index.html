<html><header><meta charset="utf-8"><title>名家雙星英之見：歐聯決賽「大」陣仗 - 黃國英</title></header><body><h1>名家雙星<br>英之見：歐聯決賽「大」陣仗 - 黃國英</h1><p>今個周末最矚目賽事，當為歐聯決賽，拜仁主場迎戰車路士。兩軍同樣面對陣容不整問題，但以車仔所面對困難較為嚴重。上次準決賽，車仔落後兩球兼打少一人，全憑拉美利斯憑個人能力，半場前攻入一球才穩住局面。<br>到英格蘭足總盃決賽，車仔亦憑拉美利斯打破缺口，可見此球員對車仔相當重要。另外，兩員後防大將加利卡希爾及大衛雷斯雖然可復出，但狀態及默契成疑。拜仁相對之下，仍可排出較強陣容。今仗可捧主W之餘，博兩軍後防同樣有隱憂，入球「大」也值博。<br>本周另一場矚目大戰，為英冠升班附加賽，由黑池對韋斯咸。今場雖然為中立場，但莊家亦大幅調低韋斯咸W賠率。主因除了是韋斯咸聯賽排名較黑池高，另外兩者過往對賽戰績一面倒是韋斯咸佔優。兩軍無論在英超，或者今季在英冠，同樣保持進攻風格，加上今場為一場過賽事，一旦打破缺口，必生死相搏，兩軍肯定會對攻。今仗捧客W外，亦可加捧入球「大」。<br>星期日賽事方面，有意大利盃決賽，祖雲達斯對拿玻里。祖記今季捧得聯賽冠軍之餘，全季保持不敗，一洗數年來的烏氣；難得國內盃賽也能打入決賽，必力求一舉拿下獎盃，重奪意甲霸主地位，以拿玻里能力，不易擋其去勢。<br>黃國英</p><p>混合過關</p><p>星期六1拜仁慕尼黑大（1.9）x<br>星期六10韋斯咸勝（1.88）x<br>星期日29祖雲達斯勝（1.8）3x1</p></body></html>
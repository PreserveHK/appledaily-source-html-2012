<html><header><meta charset="utf-8"><title>何潤東緋聞谷宣傳</title></header><body><h1>何潤東緋聞谷宣傳</h1><p>【上海】何潤東最近同安徽衛視女主播余聲傳出緋聞，日前有內地傳媒影到余聲喺何潤東上海屋企出現，佢同何潤東着住情侶運動裝離開寓所後就喺附近跑步，休息期間兩個人打情罵俏，何潤東又不時用手機幫余聲影相，好似熱戀中情侶咁款。但咁啱何潤東主演嘅重頭劇《楚漢傳奇》後日喺安徽衛視首播，唔知佢哋真係拍拖定係想谷宣傳呢？<br>撰文：林妃</p></body></html>
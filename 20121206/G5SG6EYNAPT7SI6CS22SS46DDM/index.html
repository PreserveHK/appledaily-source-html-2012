<html><header><meta charset="utf-8"><title>佛心小巴司機　請長者搭車<br>善行網上瘋傳　逾3.3萬人like</title></header><body><h1>佛心小巴司機　請長者搭車<br>善行網上瘋傳　逾3.3萬人like</h1><p>【本報訊】港府早前推出長者及殘疾人士兩元乘車優惠，便自誇如何惠澤市民！小巴司機「老廖」則默默行善，近月開始長者乘搭他駕駛的小巴，更一律免收車資。最近有人將老廖善行在網上流傳，隨即有數以萬計市民讚好。對於每月賺少數千元，老廖滿不在乎說︰「最重要係公公、婆婆開心！」<br><br>記者：馮國良　梁琬珊　麥超億</p><p>這位仁義司機廖祖恩，63歲，皮膚黝黑，一頭灰白平頭裝，身穿黑色皮褸牛仔褲，頸掛泰國佛吊墜，打扮粗豪，談吐爽朗，貌似專扮江湖人物的電影人李兆基。老廖與妻育有三子一女，早已榮升爺爺、三代同堂，膝下有三位愛孫。<br>前日，網民Hugo乘搭老廖駕駛藍田至觀塘的小巴（車資四元），目睹老廖請長者搭車善舉，大感驚奇，並將情節上載facebook。每逢公公、婆婆落車，老廖都揮手說：「得啦，唔使畀錢啦！」耐心等候長者落車後，才展露笑容徐徐開車離去。<br>Hugo形容事件令人動容，足以拍攝勵志電視節目《霎時感動》。善舉在fb多個群組流傳，逾3.3萬網民讚好。乘客黃伯說︰「老人家搭車唔使畀錢，梗係開心啦！多啲咁嘅司機就好啦！」另一位鍾小姐讚揚稱︰「知道有咁嘅司機，多幾個咁好嘅司機，係一件好事。」<br>60年代，只有14歲的老廖已開始「跑江湖」，後來他加入職業司機行列，無論是9座位白牌、14座小巴或的士，他都曾經駕駛過。老廖說︰「當時我後生血氣方剛，花名叫『飛仔恩』！行頭好複雜、有黑社會，我同好多人打過交道，陳年往事唔講啦，無謂得罪人……」</p><p>懶理每月賺少數千元
</p><p>後來，老廖改任中港貨車司機，長年中港兩邊走，到貨運業走下坡又重操故業駕駛公共小巴；半生在車廂、馬路度過的老廖，到60歲終於退休，但退休後覺生活太無聊，年前重出江湖再次駕小巴載客。<br>老廖現時當早更司機，駕駛小巴往來藍田至觀塘，清晨6時開工至下午2時，落班後弄孫為樂，或約老友飲茶打麻雀。數月前某天，老廖腦海靈光一閃似有所頓悟，開始請長者搭車，他說︰「人大咗，信佛10幾年，做人唔會再好似以前咁啦！」今天毋須為生活奔波，老廖對金錢觀念亦有改變。他計計數說︰「計我每轉車載10幾個長者，一日18轉車蝕幾百蚊，一個月最多幾千蚊，唔算一回事。」<br></p><p>「最重要公公婆婆開心」
</p><p>「最重要公公、婆婆開心，我睇見覺得仲開心！」年輕時，老廖性格剛烈，日抽四包香煙；但歲月不留人，年紀漸長的老廖，身體及心臟開始出現小毛病，間中覆診就醫，他曾嘗試戒煙三個月惜最終失敗，現在惟有時刻提醒自己，每日吸煙上限為兩包。<br>老廖甚少上網，對網民將其善舉上載fb感一頭霧水；他透過記者的平板電腦、看過相關網頁後說︰「嘩，乜咁大陣仗？仲要訪問我？」他覺得做人最緊要豁達，聖誕新年將至，其願望是可以再抱孫。</p><p>網民洗版</p><p>Ronald Lo<br>慷自己慨的司機，係真好人，令人欽敬。慷他人之慨去謀取政治本錢的政客，是偽君子。<br><br>Julie Li<br>生活緊迫，香港人變得太急躁、麻木，有人情味的紅van司機，實在難得！<br><br>Mandy Chan<br>呢份人情味，家真係好少見……，香港人的「香港精神」久違了，你好嗎？<br><br>Dave Pang<br>香港仲有啲咁好嘅香港人真係好難得，獅子山下精神！家邊度搵！<br><br>Johnny Kok<br>咁嘅人買少見少，祝佢身體健康，多福多壽！<br><br>陳素心<br>好感動，香港政府和港鐵、巴士公司，學吓喇，乜嘢叫「敬老」，廖先生值得尊敬。<br><br>Tammy Leung<br>我坐過（老廖的車），佢仲叫婆婆、伯伯小心落車，慢慢唔使急，好有心。<br><br>Ben TONG<br>其實仗義每多屠狗輩，見過好多次類似嘅小巴司機經歷，大家有冇發現家講（讓）座，都好似變咗中年人專利，反而啲後生會扮瞓扮睇唔到……，真奇怪。</p></body></html>
<html><header><meta charset="utf-8"><title>對正東隅酒店<br>入夜後落地玻璃盡觀房內情況　<br>太古城康山居民被迫睇裸體</title></header><body><h1>對正東隅酒店<br>入夜後落地玻璃盡觀房內情況　<br>太古城康山居民被迫睇裸體</h1><p>【本報訊】「啋！變態㗎！」太古城及康山花園約七幢大廈逾千名居民，最近幾乎每晚被迫要看酒店房客三級寫真。以落地大玻璃設計客房的五星級東隅酒店，與民居近在咫尺且平排而立，入夜後房客赤條條在房內的一舉一動清晰可見。居民難忍不雅場面，惟有長落窗簾，區議員指收到多宗居民投訴，促請酒店加強勸喻房客自律。 <br> 記者︰莫家文　黃江奇　麥超億</p><p>居於康山花園第五期高層單位的馮先生，客廳窗台跟酒店房的距離不足百呎，入夜後酒店房只要亮燈，一幕幕免費真人寫真便會盡入眼簾。「我覺得喺度睇緊一套進入前戲嘅三級片，對方喺度show off（展示）身體，我係大人冇所謂，但細路仔睇到點呢？呢度好多居民都係一家大細」。他懷疑住客以為房間的落地大玻璃是單面，故經常肆無忌憚一絲不掛在房內走來走去，有些更赤裸裸佇立窗前看風景。</p><p>居民擔心小孩學壞</p><p>馮說一家四口20年前已居於上址，客廳原本可以遠眺海景，但兩年前柏嘉商業大廈拆遷改建成32層高的東隅酒店後，不但遮擋景觀，而且感到私隱被侵犯。「簡直係面壁，我可以望到佢做緊乜，佢又望到我做緊乜，有壓迫感，私隱度冇晒，成日覺得有人用對眼望實我哋」。他只有長期落簾，以免再看到「寫真」。<br>除了康山花園，太古城亦有不少居民受到影響。東區區議員趙家賢表示，2010年1月酒店開張後，他共收到7宗太古城居民投訴，「主要話成日有人喺酒店房內裸跑，擔心有傷風化，好驚對小朋友有壞影響」。<br>他帶記者到太古城的「重災區」視察，其中正門面對酒店的夏宮閣、明宮閣南面單位最受影響。「夏宮閣同明宮閣對正酒店房，兩者距離唔夠70呎，你睇吓，連兩架巴士嘅距離都冇」。</p><p>貼通告提醒需落簾</p><p>此外，漢宮閣和元宮閣的側面也望向酒店，加上康山花園第三至第五座，起碼有七幢大廈合共逾千名居民受影響，問題不容忽視，「我已經同酒店反映咗問題，酒店亦承諾作出改善」。趙說希望酒店可以加強勸喻房客自律，以免房客被人窺全相之餘，亦可讓居民安心。<br>東隅酒店發言人回應表示，為提醒客人保護私隱，已在每間房間窗戶貼上中英對照的通告，寫着︰「我們建議您在私人時間拉上窗簾，尤其在晚上──此大窗戶會變成雙向鏡。」酒店發言人強調，若客人沒有違法行為，他們沒有權力控制客人在客房內的活動。</p></body></html>
<html><header><meta charset="utf-8"><title>King Sir演活絕症教授<br>《相約星期二》為靈實醫院籌款</title></header><body><h1>King Sir演活絕症教授<br>《相約星期二》為靈實醫院籌款</h1><p>【特寫】<br><br>大半生獻給演藝事業的戲劇大師鍾景輝（King Sir），在舞台劇《相約星期二》有這句對白：「人人都知道會死，但冇人敢相信！」走了75載人生，演活不同角色，King Sir今次演繹絕症病人，對死亡有所體會，「學懂死亡，才懂得生活」，同時勉勵晚期病人在餘下的人生舞台，好好演活角色！第100場《相約星期二》籌款演出，為靈實醫院紓緩治療服務籌募經費。<br><br>記者：劉秀蘭</p><p>死亡是人生終點，無人能控制，隨時也會被召喚！King Sir輕輕一句，訴盡對死亡的看法，「人生幾十年，好快就過」。演活人生，就如演好一場戲！<br>舞台劇講述年輕記者（陳國邦飾）為過活而工作，漸感迷失，重遇患絕症的大學教授（King Sir飾），於是相約每個星期二到教授病榻前聽教誨，重新學習愛、寬恕、疾病和死亡。</p><p>要學懂原諒他人和自己</p><p>劇本觸及死亡課題，King Sir毫不忌諱。他引述劇中對白：「死亡只是傷心嘅事，生活得唔開心又係另一回事！」正正是他對死亡的看法。<br>單身的King Sir沒家累，曾經歷父母、同班同學離世，深知生老病死是必然，要學懂放手、寬恕，死亡沒甚麼可怕，「無論百分百啱或者錯，都要原諒他人，原諒自己！唔會因小事嗌交、反面，令關心你嘅人唔開心。生命隨時stop，無謂太執着而忽視更重要嘅事。」<br>放棄執着、珍惜眼前人，你又學懂多少？<br>角逐無綫今年最佳男配角的藝人陳國邦，劇中與King Sir演技大鬥法。他坦言間中會拿別人認為負面的「死亡」、「離婚」話題與太太討論，「我哋唔係尋求結果，討論後知道感情會有限期，就更珍惜同對方相處嘅時間」。他坦言，透過此劇對死亡加深認識，「到死亡嚟到面前時，相信會處理得從容同開心啲。希望你哋（接受紓緩治療的病人）都係！」<br>中英劇團於明天第100場的《相約星期二》籌款演出，獲私營機構ICAP贊助，惠及靈實醫院紓緩治療及老人科病人。<br>靈實醫院網頁： http://www.hohcs.org.hk <br>中英劇團網頁： http://www.chungying.com </p><p>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p></body></html>
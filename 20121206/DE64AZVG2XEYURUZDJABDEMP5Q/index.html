<html><header><meta charset="utf-8"><title>打擊水客變亂殺良民　<br>港鐵任意擴權　<br>接仔等人隨時罰錢</title></header><body><h1>打擊水客變亂殺良民　<br>港鐵任意擴權　<br>接仔等人隨時罰錢</h1><p>【本報訊】水貨活動令港鐵站烏煙瘴氣，為整頓站內秩序，港鐵近日加強執法，嚴打站內交收活動，惟連累本港市民。速遞公司、網購買賣雙方在閘口傳遞貨品均會被檢控，最高罰款5,000元；連相約親友在站內等候、接送小孩及傳遞餸菜予家傭也遭殃。前立法會交通事務委員會主席鄭家富質疑，港鐵為方便執法，對鐵路附例內空泛的條文作無限演繹，容易造成權力過大及擾民。<br>記者：林賽香</p><p>港鐵近日在車站張貼告示及廣播，嚴禁在車站範圍交收貨品。多名中招網民在網上大吐苦水，稱相約拍賣網賣家在旺角站閘口交收貨品被罰款，「我冇出閘，賣家就喺閘外，突然有職員行嚟，話唔可以交收，之後佢出咗張告票，罰2,000蚊」。</p><p>有網民贊成加強執法
</p><p>有在職媽媽把手抱子女交予住在旺角的奶奶照顧，放工經過旺角站接回子女，也被口頭警告，「佢（職員）話下次再係咁就罰錢」。不過，也有網民贊成加強執法，「有啲拍賣網賣家好離譜，喺閘內打開箱貨，即場分貨畀買家，同擺街邊冇分別，搞到車站好亂」。<br>有港鐵車站大堂職員透露，上水及粉嶺的水貨客為避風頭，分散在其他車站分發貨物，令各區車站大堂秩序混亂，管理層決定整頓，要求車站職員加強執法。「今次係一竹篙打晒成船人，不論喺閘內閘外交收貨物、遞嘢，都可以發告票，除咗水貨客，連拍賣網站嘅買家賣家、速遞員，同物業代理喺閘口拉客，都要罰錢」。<br>這名不願透露身份的職員又表示，旺角、九龍塘、金鐘及大圍是重點打擊車站，「其實不嬲有呢個規定，以前好少罰錢，通常係勸吓就算，家執得好嚴」。他坦言前線職員工作量因而加重，十分吃力，「大堂得兩個人，顧得票務查詢嚟，顧唔到閘機故障，仲要理埋市民交收」。<br>根據港鐵張貼在站內的通告內容，主要針對在站內等候親友以及擺放、分發及交收貨物兩類行為，聲明會觸犯《香港鐵路附例》，可被檢控。惟《蘋果》翻查附例，並無專門針對上述行為的規定，有職員表示，港鐵是引用附例內有關「不遵從告示」及「對乘客造成滋擾」的規定執法，兩例分別涉罰款2,000元及5,000元。</p><p>鐵路附例規定太空泛</p><p>前立法會交通事務委員會主席鄭家富直指港鐵做法有問題，又批評鐵路附例任由港鐵擴大權力。「佢今次藉打擊水客，連市民交收貨都禁止埋，有啲過火」。他又批評，上述兩項附例的規定太空泛，「以前立法會鐵路事宜委員會都討論過呢個問題，呢兩條條文畀港鐵好多權力，畀港鐵任意界定點樣算違法，想點都得」。<br>他表示市民收到港鐵告票後，如未能在限期內繳交罰款便需上庭，認罪後罰款處理；如認為指控不合理，可選不認罪，向法官解釋原因，由法官判斷。港鐵表示職員會先勸喻市民停止交收，若乘客不聽從，便會發出警告信，嚴重的甚至會檢控。至於違反哪條港鐵附例，要視乎現場實際情況而定。</p><p>乘客意見</p><p>黎小姐<br>有時喺車站交收網購物品，我哋都唔阻街，唔應該禁。</p><p>陳先生<br>約朋友喺港鐵站傳遞文件，遞件嘢幾分鐘啫，咁都罰？</p></body></html>
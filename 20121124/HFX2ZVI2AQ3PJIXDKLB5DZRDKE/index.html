<html><header><meta charset="utf-8"><title>蘋機會：一身兩用　手機合體平板</title></header><body><h1>蘋機會：一身兩用　手機合體平板</h1><p>使用Android系統的手機與平板五花八門，外形款式日新月異，近年甚具創意的Asus，除了推出俗稱變形金剛系列的Transformer外，最近亦公佈PadFone 2，一機兼演兩角，既是手機，又可隨時變身成平板，用家得一享二，你都咪話唔盞鬼！<br><br>記者：許福合　攝影：伍慶泉<br><br>模特兒：Miki@PureModels</p><p>隨時合又分
</p><p>與Transformer系列不同，PadFone 2今次不玩變形，轉玩合體！作為主體的是一部4.7吋屏幕手機，外貌與普通手機無大分別，系統行Android 4.0，若嫌屏幕太細，只要插入平板基座，就可以變身成為一部10.1吋平板！我最擔心手機會否輕易從基座飛脫，經過倒轉再用力勁震等實試後，發現完全可以放心，非常穩固，要分離時只輕按用力一推就可脫離，非常順滑，使用上都算方便。從軟件上亦有為PadFone 2特別設計而優化，合體或分體可隨時進行，毋須預先關機，使用中的Apps，會自動切換成平板或手機介面，甚至在手機煲劇中途，插入基座後都可以緊接播放，不會中斷，設計相當周到。<br>最近新手機陸續支援4G LTE網絡，PadFone 2能夠使用香港的1800/2600MHz 4G LTE，要留意是當合體狀態時，有來電時用家可選擇即時分體接聽，或以平板基本的揚聲器通話，不怕通訊中斷。另一個特別設計，係平板基座本身內置電池，當合體後，同時亦會替手機叉電，大約可叉到一次半之多，連「尿袋」都可以慳番。</p><p>一機兩用好抵玩
</p><p>PadFone 2最大優點當然是一機兩用的玩法，要知一部4G手機，加上同級的10.1吋平板，要花上萬元不出奇，而16GB的PadFone 2，手機加上基座的組合價才$5,998，再考慮到一個4G手機Plan就可以在手機與平板兩用，計落都幾化算！</p><p>1,300萬像素 玩變臉
</p><p>意想不到的是攝影亦是PadFone 2的強項，手機內置1,300萬像素鏡頭，既可拍攝到高解像相片，影片攝錄亦可達1080P的高清畫質，一般拍攝都無乜投訴。當要快速拍攝時，亦可開啟連拍功能，以每秒六張的高速拍攝，最高可連續拍攝100張，可媲美中高檔相機的規格！攝影模式中，還包括一個相當有趣的美肌及變臉模式，可替相中人加大眼睛或面部瘦身等「新造型」，玩味十足。</p><p>Asus PadFone 2</p><p>網絡：3G/4G LTE<br>系統：Android 4.0<br>處理器：四核Qualcomm Snapdragon S4 Pro<br>儲存：16/32/64GB<br>屏幕：4.7吋/10.1吋（平板基座）<br>鏡頭：1,300萬像素<br>體積：137.9×69×9mm（手機）<br>重量：135g（手機）<br>售價：16GB $4,298/$5,998（連平板基座）<br>32GB $4,698/$6,398（連平板基座）<br>64GB $5,298/$6,998（連平板基座）<br>查詢：Asus（3582 4738）</p></body></html>
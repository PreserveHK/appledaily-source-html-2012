<html><header><meta charset="utf-8"><title>宅錄：浪漫鐵達尼　沉於杯中</title></header><body><h1>宅錄：浪漫鐵達尼　沉於杯中</h1><p>炎夏！冰凍雪糕實令人難以忍口，但絲打們為着比堅尼偉大事業，實不能吃太多！今日就介紹一啲有趣刨冰機及冰格，等一眾靚女們能在家自製少糖冰品，想靚？都一樣可以饞嘴啫！<br><br>記者：張文蕙<br>攝影：潘志恆、黃子偉<br>Model:Queko@PureModels</p><p>小公主童話冰殿</p><p>小時候我們接觸的冰格總是方方正正，無甚新意，所以全家人都無乜動力去雪！<br>家嘅冰格真係盞鬼得多！Homeless及Lost&amp;Found引入Fred&amp;Friends品牌，推出了不少搞鬼冰格，例如gin&amp;titonic，放在飲品中簡直有如一件藝術品，冰製沉船即時令人想起近期翻Hit嘅鐵達尼號浪漫電影；冰凍空前浩劫就重現在杯中！用家每次可製造四艘鐵達尼號及四座冰山，讓朋友們能共享呢份冰雕趣味。<br>女兒不肯飲果汁？可試icepalace！製冰格可凍出整座宮殿，小公主看見，悶熱心情即降溫！<br>溫馨提示，想做啫喱糖？記得開粉時落少啲水，由於動物線條太細緻，小記試過落得唔夠魚膠粉，倒出來的動物全部破相！</p><p>鑽石戒指　凉透心</p><p>雪糕、雪條嘅糖份，相對真係比較高！想大飽清凉口腹，可自製果汁冰！city'super引入嘅Monsterfunpop，賣相有點似怪獸，兼頭頂雪糕，真實版太高卡路里唔敢食，呢隻怪獸就任你嗒喇！另有一套六隻FrozenJewelpops，這可是我們的童年回憶——戒指糖！鑽石結成冰後，仲要粒粒石都唔同形狀呢！</p><p>a.Jusco（26276688）<br>b.Homeless（28908789）<br>c.city'super（23758222）<br>d.Lost&amp;Found（29978191）</p></body></html>
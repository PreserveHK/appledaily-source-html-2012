<html><header><meta charset="utf-8"><title>華仔秘密會粉絲賀女滿月</title></header><body><h1>華仔秘密會粉絲賀女滿月</h1><p>劉德華的女兒昨日滿月，華仔保密工夫做到足，至今仍未讓妻女曝光，據悉華仔昨晚與華仔天地一班粉絲聚會，屆時會談近況。華仔好兄弟苗僑偉（三哥）昨日在馬來西亞為代言的足部按摩器宣傳，太太戚美珍亦有隨行。</p><p>派黃薑飯</p><p>華仔是按摩椅代言人，被取笑搶華仔飯碗的三哥即說：「唔敢！佢係天王，頂多都係攞腳部市場啫。」三哥透露至今仍未見過華仔的千金，但已收到他送來的黃薑飯，三哥說：「原來係大馬習俗。我諗佢唔敢出門，佢一定係忙住湊BB，一把年紀先生個女，一定係日日抱住個女係咁笑，個女又對住佢笑，兩父女一齊笑。」他稱暫不會探望華仔，並笑說：「朱麗倩為人細心，可能兩公婆一早買咗間嬰兒用品店，我就會封利是。」<br>撰文：嵐山</p></body></html>
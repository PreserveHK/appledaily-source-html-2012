<html><header><meta charset="utf-8"><title>雲想衣裳：㗎星熱捧　獨賣東瀛銀樣
</title></header><body><h1>雲想衣裳：㗎星熱捧　獨賣東瀛銀樣
</h1><p>你愛日貨的原因是甚麼？手工仔細、用料紮實、良心設計？以上三者都可能是你甘心大破慳囊的原因，亦是寫照。兩位70後DressCode銀器店主John及Eric，為打造一片銀海天空，誠意引入日本獨家手做銀器，連日本藝能界都追戴，如同再追加多一個賣點。<br><br>記者：雷福財<br>攝影：周旭文<br>模特兒：Brian@M.SPYModel<br>化妝：呂旻熹<br>髮型：Guardi@P.O.PHairdressing</p><p>日本至頂級</p><p>上月才開幕的DressCode，座落於長長的鴨巴甸街斜路上，門牌、外閘是黑色，門面稱不上Eye-catching，但一進入店內則現另一種感覺，以木牆和泥牆為主，配合懷舊的棕色沙發和木製吊燈，加上澄黃的燈光，是兩位店主口中最愛的Vintage風格。<br>早已擁有旺角信和及銅鑼灣東角兩店賣非日本品牌銀器，對香港潮人口味有一定認識，於是專注只做日本獨家手做銀牌，如Eric口中日本頂級品牌Legend、Dualflow、BigBlackMaria（BBM）、Parasite、OZAbstract等。但同日本人做生意講關係，略懂日文的John這時便派上用場。John：「日本人都係鍾意將最好嘅留喺自己國家，唔係有錢就得。如Legend設計師吉原直，佢視產品為親生仔女咁，一定要知道你嘅背景，亦因我哋有入OZAbstract的關係，設計師會私下問另一個設計師我哋信唔信得過，同時都要陪吓佢飲吓嘢、玩吓咁，有咗信任之後再慢慢混熟，先拎到獨家權。」一談起吉原直，Eric佩服地道：「佢間店一半係賣銀、一半係工場，早上八點開始打銀直至凌晨十二點，手工連日本著名銀器店Zocalo老闆都認為佢係全日本頂班人馬。由於是手做，每款數量通常不過數隻。試過早前就有個客買了幾萬元銀器。」</p><p>日劇見蹤影</p><p>日人將最好的手藝及產品留給自己，這點的確令小記最為敬佩及羨慕。以往但凡日本藝能界明星演員戴某某飾物都列作頂級靚貨，人人例必爭追。John：「BigBlackMaria可說是較為Fashionable，創辦人青山正隆喺日本擁有相當知名度，唔少藝能界人士亦有戴。如日本Rock界教父淺井健一、樂隊BUCK-TICK、Ra:IN等設計服飾銀器，日劇《我Miss係大佬3》內都有出現過。話說當年MichaelJackson準備全球演唱會時亦計劃用BigBlackMaria製作飾物。」現時兩位店長都會同時坐鎮於新店，John主力對外Sell客，Eric則負責入貨事項，一動一靜繼續走他們的銀色事業。</p><p>傳說雕金師</p><p>Legend由日本著名雕金師吉原直創立，所有銀飾都是一人手製。羽毛和唐草紋最為Signature，以纖細手工打造出粗幼不一羽毛紋理，更具立體。</p><p>面譜神工
</p><p>Dualflow由日本蠟雕（做銀術之一）師杉山孝博創立，特色是以精細手工刻出各樣面具動物形狀。</p><p>DressCode（28152846）<br>中環鴨巴甸街38號地下</p></body></html>
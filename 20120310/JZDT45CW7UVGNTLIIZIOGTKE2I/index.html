<html><header><meta charset="utf-8"><title>錢搵錢：殘樸等收奪命金 - 蘋果波神</title></header><body><h1>錢搵錢：殘樸等收奪命金 - 蘋果波神</h1><p>季尾波，各路人馬喺聯賽底牌盡露，但戰線太多，不利本欄反攻，小弟會續聚焦英、荷兩地兩級聯賽搵有分頭筍盤。好似衰到貼地嘅英冠樸茨茅夫，正牌莊家雖搭通天地線，尤其英國波；但機械式開盤仍未完全醒覺「殘樸」結構正呈瓦解，今天佢哋喺南部打吡作客回起爭升嘅白禮頓，主W及[-1]兩箭齊發，串射另一場黑池作客少讓走晒樣嘅彼德堡，捧上盤。<br>做人可以好短視，賭波可以狂玩走地盤；營運一隊球隊亦然，好似車仔老細阿巴，揸車9年換7帥，面不改容。又好似曼城，中東油元打造3年，只叫做稍微超班，歐洲賽表現極肉酸；能否首度封王英超，言之尚早，幸對手也差，但呢類波總不會係心中那杯茶。<br>捧的一隊自我安慰喺度玩細水長流，7年無冠，今季起跌幅度最大；雲格肯趕走艾沙維，用操咗半季嘅阿歷士張伯倫，4-3-3跑轟戰術近期好好睇；竟然又肯未雨綢繆快簽當打普多斯基，錯肯改又在正軌，一個月前冇人講佢哋家有機會爭第3！<br>人總要向未知抱有樂觀積極態度，帶點阿Q精神，肯用盡最後一啖氣追回3球光榮出局歐聯，譽滿欄邊士氣莫大提升。其實對巴塞同美斯毫不惜力，無意義地狂炒利華更值拍爛手掌，吓吓計算講時機，有贏面先肯用力、郁手，玩勒住贏，根本唔知人生何謂驚喜何謂期望！<br>多得牽牛兄上周代勞本欄，小弟雖未至如牛兄對經典港產片百看不厭；但遇到好的，還是上戲院支持，等幾個月後再買隻正版回家慢慢嘆。牛兄提及《新哥傳奇》中講「做莊穩贏」，剛推DVD嘅《奪命金》何嘗唔係講銀行也是大莊家穩贏散戶錢。殘樸剛獲英聯賽這個大莊家墊支80萬鎊分賬，以捱埋今季聯賽再算；班波主場向來堅挺，前仗也負米堡1:3，主力走得就走，確認散了；今次作客爭緊升班嘅白禮頓，你收續命金，佢哋必送埋奪命金，捧[-1]當冷選，好趁莊家未太睇死殘樸，買對家有肉食。另外，黑池目標如米堡同白禮頓，也在爭3至6位嘅季尾升班附加賽席位；周中無厘頭反負打比郡，其實近績飛躍攻力強；對手彼德堡踏入季中無以為繼，連入波能力也失，黑池少讓平/半，上盤去馬。<br>下次見報(13/3)<br>蘋果波神</p><p>今日重心推介</p><p>熱選<br>黑池(上)<br><br>冷選<br>白禮頓勝[-1](3.45)</p></body></html>
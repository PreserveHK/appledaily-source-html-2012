<html><header><meta charset="utf-8"><title>福祿壽單打《勁歌》賽果李思捷寸林峯攞獎夾硬嚟</title></header><body><h1>福祿壽單打《勁歌》賽果<br>李思捷寸林峯攞獎夾硬嚟</h1><p>王祖藍、李思捷和阮兆祥所組成的福祿壽前晚到銅鑼灣為商場宣傳新春活動，近日陳豪、林保怡和黃德斌所組成的SoberBand爆紅，福祿壽直言難與他們對撼爭獎，李思捷更衝口而出說：「夾硬嚟嘅獎就唔會攞。」擺明寸林峯憑《Chok》得金曲金獎是「夾硬嚟」。</p><p>福祿壽前晚到銅鑼灣為商場宣傳，三人齊齊穿上紅噹噹的服飾，甚具新年氣氛。近日陳豪、林保怡和黃德斌所組成的SoberBand被指是他們的勁敵，李思捷直言視他們為勁敵，又自言很驚與他們對撼，祖藍則笑說：「佢哋有四個人，我哋得三個人，家明係佢哋肚裡面，骨肉相連，我哋兩隊band加埋都成百歲啦！」</p><p>自嘲輸晒</p><p>福祿壽更打趣表示如果和SoberBand齊齊角逐今年的組合獎，那麼連CAllStar都望塵莫及，不過他們獻唱的新春歌到現時仍未上勁歌金榜，所以他們也希望兩隊組合有機會效法徐子珊、謝天華等人，可以孖住到外地登台開騷搵真銀。<br>祖藍繼續謙虛表示無法與SoberBand比較，並說：「只係睇德斌嘅胸肌，陳豪嘅咖啡味，仲有林保怡嘅男人魅，冇得輸，佢哋《年少無知》已經夠經典，只得一首歌就咁勁。」祥仔亦附和表示《年》曲將會成為另一首《上海攤》同《忘盡心中情》，所以與他們對撼一定蝕，加上三人是前輩，林保怡早年已是歌手更出過碟。</p><p>全場起哄</p><p>不過當提到SoberBand雖受歡迎但無緣捧獎，祖藍說：「學陳豪話齋，觀眾歡喜就得，冇獎攞冇緊要。」李思捷更衝口而出說：「夾硬嚟嘅獎就唔會攞。」明寸林峯憑《Chok》得金曲金獎屬「夾硬嚟」，現場眾人即起哄指他言之有物，思捷即補鑊說：「如果我哋贏SoberBand就唔好啦，佢哋係前輩。」<br>採訪：胡比<br>攝影：黃文偉
</p></body></html>
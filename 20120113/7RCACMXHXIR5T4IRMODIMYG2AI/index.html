<html><header><meta charset="utf-8"><title>感激拍檔代守秘密Kelly垂涎古仔靚肌</title></header><body><h1>感激拍檔代守秘密<br>Kelly垂涎古仔靚肌</h1><p>已懷着BB「小龍包」五個多月的陳慧琳（Kelly），去年剛造人成功尚未公布時依然如常拍戲，當中跟古天樂有對手戲，古仔亦一早知Kelly懷孕，不過他守口如瓶未有穿煲，Kelly感激之餘更大讚拍檔身形弗爆，老公完全冇得比。</p><p>陳慧琳、古天樂及黃百鳴等早前在銅鑼灣受訪，宣傳賀歲片《八星抱喜》，懷有龍B的Kelly表示拍《八》片時已懷孕，但老公Alex沒反對她繼續拍戲，因為只是拍攝兩星期。Kelly又多謝古仔知道她懷孕也沒漏口風，果然夠老友。</p><p>古仔唔敢狂操</p><p>古仔在戲中會露腹肌，Kelly大讚他在現場會舉啞鈴，十分勤力，Kelly笑說：「有場戲我要用支筆篤佢啲肌肉，佢好弗，100分呀。」問Kelly老公有否腹肌？她笑說：「啱啱拍拖同追緊我時都有，家就一patpat，佢見到古仔、華仔（劉德華）到呢個年紀都keep得咁好，佢都想靚。不過我冇要求佢操，我自己body都唔係咁靚啫。」Kelly指幸好老公起碼不會有肚腩，而他懂得在飲食方面節制。<br>至於古仔，他表示戲中有場全裸戲，但拍攝時沒有尷尬，因其實他是有穿打底褲，他說：「我腹肌胸肌都有，不過谷唔切，又驚操得太犀利，以前都試過肌肉勞損。」</p><p>君如焗匿衣櫃</p><p>另外，《八》片中有一場戲講述吳君如無家可歸，甄子丹接她回家，撞正演子丹女友的應采兒回家，子丹情急下推君如入衣櫃躲避。拍攝時要現場收聲，要把所有冷氣關掉，君如被關在衣櫃，再被層層衣服遮蓋，加上現場射燈的高溫，她在櫃中僅五分鐘已汗流浹背。每拍完一個鏡頭，子丹即打開櫃門，讓君如唞氣。<br>採訪：溫敏芝<br>攝影：黃文偉</p></body></html>
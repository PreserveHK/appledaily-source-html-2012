<html><header><meta charset="utf-8"><title>蘋機會：美國CES直擊（四之二）　LG巨芒快一千倍　殘影ByeBye</title></header><body><h1>蘋機會：美國CES直擊（四之二）　LG巨芒快一千倍　殘影ByeBye</h1><p>在今年CES中，LG展館相當搶眼，尤其一幅容納過百人欣賞嘅3D幕牆。咁都未夠出位，LG仲展出一款全球最大嘅OLED電視，顏色準確之餘，顯示反應更比傳統液晶電視快一千倍，舊有殘影的弊病，可以SayBye了。<br><br>記者、攝影：許福合</p><p>4mm激薄兼有靚畫面</p><p>近年CES之中，電視產品一向是焦點之一，從年頭就可預見來年電視走勢。而今年LG會場中，大家目光都集中在一款OLEDTVEM9600身上，因為屏幕達到55"，除了可視面積夠大夠誇外，行近細心一睇，會發現電視畫面幾乎同真實事物一樣，可見其細緻度相當之足夠。與現時LED及LCDTV比較，OLEDTV的色彩運算能力大為提高，能以快一千倍速度刷新屏幕顯示，擺脫液晶電視慣性出現嘅殘影毛病，亦有助進一步提升真實視覺效果。<br>之所以有咁正畫面，是因為使用紅、綠、藍及白色4種影像顏色嘅4-ColorPixels技術，令畫面顏色準確還原，再加上ColorRefiner技術，可提高屏幕顯示色彩的連貫性，用家就能享用到更寬闊可視角度，亦不會出現傳統RGB三原色在色差及色域還原不足的情況。而機身方面，只有4mm薄身，重量更不超過7.5kg，加上型格的賣相，若是掛牆使用，牆身就好似「開」多一個裝飾窗口般，品味生活就是如此。</p><p>滿場3D黑超</p><p>LG展品巡場<br>SmartTV雲端雙打</p><p>新的CINEMA3DSmartTV，最大型號有成84"，比傳統電視高4倍解像度（3,840×2,160），而且有齊最新SmartTV功能，最好玩係DualPlay，玩雙人遊戲時可配搭兩組3D眼鏡，戴上後可各自看到所屬3D遊戲畫面，毋須像傳統分割式般縮細畫面，還包括有雲端遊戲及超過1,200個應用程式供下載，認真夠Smart。</p><p>3DIPS芒178°睇晒</p><p>DM2792D屬LG旗艦級電腦芒，除支援3D顯示，亦用上IPS面板，可視角度更達到178°，企喺側邊都睇到。</p><p>勁上9.1聲道</p><p>9.1聲道的BH9420PW，具備3DSoundZooming技術，可調整聲音輸出，以配合影像達到更佳效果，欣賞大電影時自然更投入。同時使用3D揚聲器，可360°全方位發聲。</p><p>IPS靚芒</p><p>LG有款新手機Spectrum曝光，配搭1.5GHz雙核CPU外，仲有4.5吋TureHDIPS靚芒，現場亦以4GLte作網絡示範，串流EPSN影片播放快夾正。</p></body></html>
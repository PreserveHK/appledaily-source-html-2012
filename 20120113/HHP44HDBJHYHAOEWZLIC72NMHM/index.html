<html><header><meta charset="utf-8"><title>極品和牛禮盒</title></header><body><h1>極品和牛禮盒</h1><p>打邊爐當然唔少得肥美嘅和牛，有人愛神戶牛貪佢雪花均勻牛味濃，不過原來喺日本同屬頂級嘅「近江牛」，牛味同口感亦都超晒班！近江牛、神戶牛及松阪牛被稱為三大和牛，近江牛嘅飼養環境好講究，一定要喺純天然環境同有地下深層礦泉水嘅地方，所以佢嘅肉質超鮮，雪花紋亦好均勻，而最近喺city'super見到有火鍋專用嘅近江牛極上A5級和牛肩肉薄片賣，Pack成禮盒咁，用嚟送禮夠晒得體，相信各位牛魔王一定鍾意！<br><br>記者：區佩嫦<br>查詢：24298588</p></body></html>
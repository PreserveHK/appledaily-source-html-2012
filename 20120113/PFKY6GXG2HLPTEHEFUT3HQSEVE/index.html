<html><header><meta charset="utf-8"><title>子珊桃花樹下勁兜圈</title></header><body><h1>子珊桃花樹下勁兜圈</h1><p>徐子珊昨日到中港城出席「迎春納福接龍年」，她表示今年工作不斷，可以過一個肥年，她說：「今年真係好開心呀，之前仲畀咗六位數媽咪過年，同埋今年都預咗五位數封利是。」她透露日前到桃花園影賀年相，忍不住在桃花樹下行了幾個圈，她笑說：「我已經盡晒力，行咗幾個圈，都希望今年會有桃花，不過我驚難打理，唔敢買番屋企。」</p><p>讚《Chok》好聽</p><p>對於林峯的《Chok》成為《勁歌》金曲金獎而遭圍插，身為阿峯好友的子珊力撐說：「每件事都會有唔同意見，我就一定撐阿哥，相信佢唔會介懷。」問到子珊有否聽過《Chok》？她續說：「當然有聽過啦，我覺得首歌好好，但係我今年比較懶冇聽其他歌，不過我點都會支持佢。」採訪、攝影：李珮洳</p></body></html>
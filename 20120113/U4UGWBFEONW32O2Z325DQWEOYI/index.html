<html><header><meta charset="utf-8"><title>雲想衣裳：潮學Eason　戴CrazyCon</title></header><body><h1>雲想衣裳：潮學Eason　戴CrazyCon</h1><p>憑一曲《Chok》奪得金曲獎的Chok王林峯，令一眾電視機前的觀眾邊睇邊Chok住條氣，連E神也抵死上載Chok樣寸爆林峯。老實講，《Chok》我就未聽過，反而E神在勁爆時的Crazy黃色Chok眼妝就令我印象鬼咁深刻，與其全城Chok住條氣，不如抄E神玩Chok眼無咁嬲！<br><br>記者：陳子穎<br>攝影：周旭文<br>模特兒：Ines@GME、Sam@StarzPeople<br>化妝及髮型：Jan&amp;Leo@AnnieG.ChanMakeupCentre</p><p>JaniceMan都戴</p><p>博士倫最近亦推出LACELLE眼妝Con，加了LacePattern，與眼睛虹膜完美糅合，雙眼瞬即更大更閃。$240/盒<br> http://www.bausch.com.hk </p><p>　<br>襯CrazyCon　眼線筆就夠</p><p>星級化妝師Jan教路：「佩戴裝飾性隱形眼鏡的妝唔需要太多眼影，好似女模Ines戴這副黑白格仔款，其實用簡單的線條襯托便可，為拍攝示範當然例外啦。」</p><p>Demo</p><p>1.用唇筆或較淺色的眉筆減淡眉毛顏色。然後用LiquidEyeliner在臉上勾勒出黑色線條，來呼應這副黑白格仔Con。</p><p>2.眼影只須以灰、銀或金色做Highlight便可，不然會令眼妝太突出而奪去CrazyCon的風頭。最後，因鏡片覆蓋眼球的範圍大了，不妨畫一條粗眼線來拉長眼形，令眼睛看來更大。</p><p>E神橫掃　六六無窮</p><p>Eason上勁爆時戴的螢光隱形眼鏡引來全城勁讚，其實呢副裝飾性隱形眼鏡是英國品牌Funkyeyes出品，真正的用途是供電影化妝師應用於特技化妝上。最近由一家專業化妝品公司Teamwork引入香港，Eason經化妝師介紹下，出席勁爆前一天親自踩上門掃貨，一口氣掃走6對；之後，潮爸周國賢又掃走6對。看來這些裝飾性隱形眼鏡更受男士歡迎。Teamwork負責人Dion話：「男士妝容或衣着始終不及女性般多變化，這類型的Con勝在容易Carry又夠突出，所以特別受男士歡迎。」</p><p>Demo</p><p>可學Eason玩同色系，而畫黃色眼影時不宜有太多Layer以免搶去Con的風頭，最後在眼窩位加一抹黃色的油彩來呼應便可。</p><p>玩嘢戴兩三粒鐘</p><p>Funkyeyes跟其他裝飾性隱形眼鏡一樣，購買時毋須驗配，可即買即戴，因為MadeinUK的關係，質素始終較有保證。「呢副Con可以戴30次，每次用完後用隱形眼鏡藥水浸住就OK。不過，始終是專為特技化妝而設，並不適合日常佩戴，間唔中買副開Party就OK。」Dion又提醒因為鏡片覆蓋眼球的範圍大咗，剩番畀對眼直接呼吸氧氣嘅位自然少咗，所以每次戴最多2-3小時就好了，不要太長時間。</p><p>Teamwork（27359999）<br>佐敦恆豐中心LG-18號舖</p></body></html>
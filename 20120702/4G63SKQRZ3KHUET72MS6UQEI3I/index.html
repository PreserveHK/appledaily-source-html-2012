<html><header><meta charset="utf-8"><title>中環在線：狂賀秋官拜拜 - 李華華</title></header><body><h1>中環在線：狂賀秋官拜拜 - 李華華</h1><p>你話華華迷信都係咁話，秋官套《心戰》上星期五晚終於播大結局，日頭港股就好似預祝定先咁，收市無啦啦爆升416點，美股當晚彈277點，呢個月仲要係「七翻身」，你話秋官效應靈唔靈吖？<br>開講有話「五窮六絕七翻身」，秋官套劇好揀唔揀，係要「五窮六絕」期間播，佢5月16號現身記者會宣傳《心戰》當日，成班股民畀佢嚇到腳軟，恒指單日大跌六百幾點，之後個市依然散散哋，六四當日更加跌落接近萬八點！<br>好彩，今次秋官效應靈得嚟短命，里昂估個市要跌到17650點更加冇發生到，7.1前中央係咁送禮，雖然大家都問「咁都算送禮？」但總算有消息出吓，加上歐債危機舒緩咗，個市就升番。<br>埋單計數，《心戰》播出嗰個幾月，恒指升490點，但期間個市好似過山車咁，為免心臟壓力負荷過重，下次秋官再有劇出都係避開先。</p></body></html>
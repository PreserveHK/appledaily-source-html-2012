<html><header><meta charset="utf-8"><title>擔心塌山非法挖泥危及毗鄰祖墳</title></header><body><h1>擔心塌山<br>非法挖泥危及毗鄰祖墳</h1><p>非法挖泥事件引發白沙村村民極大迴響，因為毗鄰元朗大棠的藍蛇嶺殯葬區，屬白沙村原居民專用的殯葬區。<br>每逢有村民去世，需要獲民政事務署核准才可安葬該處，現時村民最擔心塌山，祖墳被毀。</p><p>「做後人的你話嬲唔嬲？」</p><p>「10年來做咗好多嘢，希望個祖宗瞓得好，平安無事，家咁樣，做後人的你話嬲唔嬲？」雙親均葬於此的易先生形容，山脈原本看似一隻手，現時被斬走一半，再不理會「成隻手冇晒」。他直言圍村人篤信風水，如今殯葬區環境遭破壞，他心生不忿：「你影響咗我條村，影響咗葬區嘅風水，要補救問題。我要求他還原，畀番個交代村民。」<br>易先生曾與貨倉的地主交涉，但對方愛理不理：「得啦，到時睇吓點搞掂，個倉我都會收番唔租，清番佢搞掂。」地主只說會轉告貨倉老闆，但至今毫無改善。<br>堪輿學家李丞責指出，先人在風水好地下葬，有助福蔭後人，中國傳統視動人祖墳為折福之舉，也影響後人運程，當中以在墓地後山動土影響最大，視為斷龍脈，而在墓地左方為青龍位，主文書、名氣、男性晚輩，動土有損學業等，但他強調，實際影響視乎座向及地形。《蘋果》記者</p></body></html>
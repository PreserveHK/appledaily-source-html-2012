<html><header><meta charset="utf-8"><title>馮仁昭四圍超：李蘊魔術換臉8年5變 - 馮仁昭</title></header><body><h1>馮仁昭四圍超：李蘊魔術換臉8年5變 - 馮仁昭</h1><p>模最愛玩變臉，有時分分鐘唔認得佢哋，以為乜咁快又有新人彈出。月底就21歲嘅模李蘊，13歲出道，今夏推出第三本個人寫真，佢個樣已變到離晒譜。家嘅李蘊具備模倒模五官，V煞下顎、間尺鼻同硬膠臉，雙唇更疑似打針谷厚咗，嘟起小嘴擺甫士時份外性感，加上谷爆B奶，為討宅男歡心，可謂奇招盡出。</p><p>「真係純天然」</p><p>李蘊04年時跟盧嘉寶同陳曉彤組成小妹妹組合Cream出道，回望純天然期嘅佢稚氣十足，及至07年獨立發展後，由妹升呢變少女，周身babyfat。李蘊前年推出首本個人寫真《李蘊Renee》時，仍難掩闊臉平胸，自去年搭上台灣有名魔術師劉謙，未知李蘊是否掌握到魔術竅門，去年出嘅寫真《李蘊Changed》，當中已見大轉變，硬膠臉同間尺鼻漸見雛型，嚟到今年搶先睇佢寫真集《寵愛李蘊》，佢嘅最新第五階段進化版，對比八年前出道時天然版仿似兩個人，唔講仲差啲以為有替身代影。</p><p>對於出神入化變臉，李蘊噚日喺電話訪問度話：「我已成日俾人講，有防疫力，我唔怕大家拎舊相對比，我一路成長，唔係突然咁變，大家睇住我未發育到家，我真係純天然㗎！」佢自稱冇整容，但不抗拒後天加工：「人貪靚係正常。」</p></body></html>
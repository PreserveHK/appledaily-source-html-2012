<html><header><meta charset="utf-8"><title>全城哀悼鄭秀文：她是生命鬥士</title></header><body><h1>全城哀悼<br>鄭秀文：她是生命鬥士</h1><p>46歲的羅慧娟跟癌魔搏鬥兩年多，日前與世長辭，雖然娟妹已離開大家，但她的笑臉永遠留在眾人心中。<br><br>鄭秀文：我認識一位小天使。她也是生命鬥士、上帝之勇士。娟，當走的路，當打的仗，你都完成了。不捨得你但會記着跟你和Sheren相聚共禱的時光。天家見！<br><br>譚詠麟：好可惜，最初仲話冇事，走得好突然同好快，人生無常。印象中佢係一個好開朗同好玩得嘅人。<br><br>郭政鴻：當年我同佢喺《蓋世豪俠》中合作過，嗰陣我做弟子，佢已經係女主角。當然好可惜，佢咁後生就走咗，我同佢哥哥好熟，都有傳短訊問候佢家人。<br><br>林穎嫻：當年我喺TVB拍劇，喺公司都有見過佢。之後我去咗美國，經楊寶玲介紹都有喺當地見過面。如果佢真係咁辛苦，??家當係個解決都未嘗唔係好事，佢可以去到另一個更好嘅世界。<br><br>梁小冰：早兩、三個月喺藝人之家佢發起個活動，當時大家講咗啲嘢畀佢，仲拍低片段，畀佢有個美好回憶。我攬住佢好耐又錫佢，同佢講我愛佢，有祝褔佢。我好開心識到呢個姊妹，十年前大家去美加佈道會，同房又一齊做面膜。不過人生有過程，人死咗會去天家，祝福佢希望佢安息。<br><br>林嘉華：我同佢喺80年代有一齊玩過，兩年前喺街遇到佢，傾咗幾句，仲話約埋出嚟敍舊，但始終都冇機會。佢嘅追思會我應該去唔到，拍緊劇準備埋尾，應該冇乜</p></body></html>
<html><header><meta charset="utf-8"><title>宅錄：一田凉浸浸優惠日　$299名牌冷氣被</title></header><body><h1>宅錄：一田凉浸浸優惠日　$299名牌冷氣被</h1><p>一田購物優惠日又殺到，適逢初夏當然要介紹凉浸浸電器、泳衣等應季之選！不過慳家精除咗引頸以待份「格仔紙」目錄，又有無想過邊條路殺入心水區域最快呢，今日帶大家行番轉！<br><br>記者：張文蕙<br>攝影：伍慶泉　<br>Model：Rika、Lincoln@GME</p><p>必搶三千蚊床褥</p><p>家庭主婦最關心家人健康，夏日來到最快記得換冷氣被是她！今次一田減價亦不乏四季被，例如ElleDeco大豆蘆薈舒適四季被，實測輕巧不侷身，千幾銀跌到$299，仲要大小Size同價，限賣100張必搶！床品最抵之選莫如睡康寧Wellcare零壓力雙人床褥，品牌及功能都吸引！原價$9,500，現大減至$2,999！</p><p>泳衣兩件二折</p><p>夏日指定動作，就係去沙灘ShowOff一番；身材好都要件泳衣夠搶先夠Sharp！OZT迪士尼女裝泳衣，玩可愛圖案設計，最啱剛發育的小女孩，最開心係買兩件平到二折。小朋友暑假想學游水？媽咪們今次一定要實Minnex童裝防UV泳衣套裝，原價要三嚿水，家$129一套，仲送泳鏡或泳帽！<br>喜歡兩母子去沙灘玩仲可以配埋SHARK子母沙灘拖，以前一對要成$239，家$139兩對，兩母子齊齊有得着，筍吧！</p><p>兩匹分體減二千</p><p>夏日炎炎，一家大細喺廳，冷氣實在唔少得，夠期換部新？我有好介紹！GeneralAK109ACTB一匹遙控窗口式冷氣機，以前四千幾，家只售$3,388（限15部），仲送安裝！屋企大嘅可揀RasonicRSV18KW兩匹窗口式分體冷氣機，原價貼近八千！現在六千有找，注意佢只限售30部！</p><p>掃貨分三路</p><p>一田購物優惠日於24/5-28/5舉行，店方會安排客人於無印良品側的花店作隊頭；如果你想買食物，由隊頭直行可到超市！如果你首搶電器、床品，左轉扶手電梯直落，就係床品及家電部！如果想買比堅尼的靚女，可兜回FoodCourt中間的電梯衝落去最快手！</p><p>一田百貨（26941111）</p></body></html>
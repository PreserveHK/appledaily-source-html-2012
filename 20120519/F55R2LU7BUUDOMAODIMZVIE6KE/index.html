<html><header><meta charset="utf-8"><title>雲想衣裳：擺花街上的LV百年篋</title></header><body><h1>雲想衣裳：擺花街上的LV百年篋</h1><p>常言道家有一老如有一寶，不止對應人，連潮物都越舊越可愛、越舊越有價值。古董發燒友Thomas及Patrick不止愛舊裝古董勞力士，遠至過百年的LouisVuitton老篋、ChanelVintage首飾，便都是潮人的另一杯茶，款式數量更可遇不可求，原來儲潮物都可發達。<br><br>記者：雷福財<br>攝影：林栢鈞<br>模特兒：Tanya@StarzPeople<br>化妝：呂旻熹<br>髮型：Guardi@P.O.PHairdressing</p><p>轉攻女性市場</p><p>位於中環擺花街的TheVintageConcept可說是兩位古董愛好者Thomas及Patrick的另一心血，開業只有一個月，由灣仔的時計匯只賣男士古董手錶，大講原裝、歷史等男人話題，到此第二店舖卻一轉風向改攻女人首飾市場，惟都離不開一個「舊」字。貨品更由負責人Thomas於歐洲各處飛，尋找過百年歷史的LV古董篋。訪問當日，Thomas正身處英國繼續搵貨。外間反應都係估估吓，賺蝕乃其次，最重要是自己睇得開心。Patrick：「Thomas好愛Vintage物品，經常諗如果將啲Vintage牛仔褲入落舊LV篋內，感覺會好正。一來實用、二來可當家中擺設。其實揀中環開店都為吸引多些玩古董人士，這區人士普遍消費力較高，亦多女性客人，於是大家都決定試一試。」</p><p>古董LV小知識！
</p><p>Rolex中東鮮面Day-Date</p><p>Patrick口中的古董寶貝便是擁有過百年歷史的LV訂製皮篋，與現今款式相比可說更精巧，最重要是只此一個，當中不少更曾由當年奧地利皇室、Hilton家族擁有。除此，六十至八十年代的RolexDay-Date更是店內最引人之處。「勞力士好少會出咁鮮艷顏色的手錶，當年（六十年代）為顧及中東市場特別推出鮮色面的Day-Date，直到八十年代，香港同歐洲都只對銀面Rolex有興趣，所以呢批一睇就好特別、好Unique。通常都要跑到意大利搵貨，因為佢哋嘅舊錶市場發展最成熟。」</p><p>英專家當買手</p><p>話明要搶攻女性，更找來英籍首飾專家SusanCaplan，充當ChanelVintage首飾買手。Patrick邊掀開Susan的英國剪報邊介紹：「有次Thomas喺間二手首飾店搵貨遇到Susan，大家同好古董，加上佢有個人品牌於Harrods、HarveyNichols和Selfridges賣，於是一拍即合，靠佢喺歐洲各地搵ChanelVintage首飾。款式價錢都比連卡佛更獨有及便宜。」</p><p>RolexDay-Date中東款
</p><p>a.TheVintageConcept（25222070）<br>中環擺花街一號廣場地下7-8號舖<br><br>b.ESCADA（22347117）<br>中環ifcmall2066號舖</p></body></html>
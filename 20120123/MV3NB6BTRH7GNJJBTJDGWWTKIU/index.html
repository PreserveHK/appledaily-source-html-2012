<html><header><meta charset="utf-8"><title>趣趣地：墨國球證兩黃累事</title></header><body><h1>趣趣地：墨國球證兩黃累事</h1><p>墨西哥有位叫洛迪古斯（左）嘅球證唔知貪方便定博出位，喺上月當地聯賽，堤格雷斯對山度士嘅總決賽次回合賽事度，有紅牌唔出，偏偏左一張右一張咁，一次過拎兩面黃牌出嚟趕一位堤格雷斯球員出場。墨西哥足總認為球證對球員單次犯規只可出示一張牌，一次兩張即重複判罰，有違守則，因為咁判呢位判官停賽5場。</p></body></html>
<html><header><meta charset="utf-8"><title>趣趣地：安歷卡首披申花戰衣</title></header><body><h1>趣趣地：安歷卡首披申花戰衣</h1><p>作為中超最大牌外援，法國前鋒安歷卡（圖）上周五就抵達西班牙華倫西亞，同申花大軍會合，一齊參與季初集訓；影完大合照後，安歷卡就由體能教練帶領下慢跑，似乎狀態都未十足。申花班主朱駿就鬼咁開心，喺自己微博大讚安歷卡穿上申花練習衫好靚，鬼唔知咩？因為心口大大個佢代言嘅網絡遊戲嘛！</p></body></html>
<html><header><meta charset="utf-8"><title>Phoebe接受淫審豪放師妹書展齊消失</title></header><body><h1>Phoebe接受淫審<br>豪放師妹書展齊消失</h1><p>《玩轉書展之模摺埋》<br>近年模的大膽性感寫真進駐香港書展，一直被書迷詬病，模寫真為繼續在書展有得賣自抬身價，惟有收緊性感尺度，但許穎（Phoebe）的寫真未經潔淨便入侵，前晚被貿發局多番勸喻收書，她惟有將寫真送往淫褻物品審裁處評審。為免惹官非，Phoebe的豪放師妹夏然然（Cassie）尺度更加離譜的寫真，亦急急自動消失落架離場。</p><p>許穎昨晚和前晚殺入會展見粉絲，不過原來她的寫真在前日傍晚時分被貿易發展局勸喻收書，撤出書展，其實Phoebe寫真的內容確實大膽，不少全裸照只以雙手遮胸，其中一張更露點，還有自插下體的照片，頗為踩界。由於書展所有書籍需送檢，被評為二級的書籍一律禁止在書展出售，故Phoebe的寫真被勸喻收埋。</p><p>「我都受到大壓力」</p><p>Phoebe豪放師妹Cassie的寫真也自動撤走，原來Cassie那本寫真尺度更加離譜，因拍攝光線較幽暗，令女主角有被侵犯的錯覺，意識不良。據了解，Phoebe及Cassie的寫真要重返書展，必須接受淫褻物品審裁處評審，需時至少五日，這意味着Phoebe、Cassie的寫真要雙雙在書展消失。<br>對於寫真被勸喻撤出書展，Phoebe昨在電話中說：「今日同事已經將寫真攞去淫審處評審，我知有好多人想買我嘅寫真，都好開心，但我聽話，聽從大會指示，冇攞出嚟賣住，經過書展多番勸喻，我同出版社都受到大壓力，所以決定收番啲寫真。」Phoebe清楚知道寫真送檢，至少五至十日才有審裁結果，故有心理準備放棄書展這個大戰場，因她不想影響到其他人，至於寫真集將有何安排，Phoebe謂要看審裁結果才決定。</p><p>「覺得係有針對性」</p><p>其實在書展出售的模寫真多不勝數，為何偏偏只有Phoebe那本被勸喻收書呢？她委屈地說：「我唔知呀！我覺得係有針對性，唔知點解得我一本被勸喻，好多人嘅寫真都有全裸啦！嗰啲人仲整晒海報、佈景、橫額嚟宣傳，我都冇整，只係想低調宣傳我嘅藝術性產品，被勸喻收書好唔公平。」事前為寫真落足心機，落得如此下場，Phoebe坦言不開心，幸好師妹Cassie夠義氣，Phoebe說：「佢本寫真都退出書展，同我共同進退，真係感動落淚。」<br>Phoebe因寫真收書不開心，但今年有份出書、亦是家長的張崇德大讚是好事：「梗係好啦！讀書係一種文化，係要增加人知識同提升修養，呢啲係意識唔好嘅圖片，喺書報攤都要包膠袋封封條，18歲以下要禁，點可以喺書展冇王管呢？好多家長都覺得唔應該擺埋喺書展度賣。」而身為人母的馬詩慧表明冇眼睇，她前晚到中環出席日本餐廳開張時，坦言沒有留意模寫真，又慨嘆現今道德觀越來越低，她說：「冇睇，睇自己仔女好過，小朋友好細個已灌輸性知識畀佢哋，但我都覺得家性交年輕化，屋企、學校同社會都要留意。」
</p><p>陪爆瘡男撐枱腳</p><p>此外，Phoebe本周日晚8時許，跟戴帽爆瘡男及一對男女到銅鑼灣購物，其間穿露臍裝的Phoebe只顧與爆瘡男傾偈，及後朋友買完用品，爆瘡男負責取貨。之後Phoebe與爆瘡男跟朋友分道揚鑣，到了時代廣場食通天晚飯撐枱腳，據知爆瘡男是Phoebe同事，未知是否搞辦公室戀愛？<br>採訪：丁寧、黃文成、譚倩宜
</p></body></html>
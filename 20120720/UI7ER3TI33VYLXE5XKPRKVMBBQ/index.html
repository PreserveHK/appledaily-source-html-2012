<html><header><meta charset="utf-8"><title>Johanna童話</title></header><body><h1>Johanna童話</h1><p>本地設計師JohannaHo（何志恩）終於在香港開舖，傳遞「做自己」的時裝訊息，更構思開班教人styling。JohannaHo秋冬新作已上架，名為winterfairies的主題，依然保留其girlyyetboyish、sweetyetpunk的雙重面貌。</p><p>傳授Styling</p><p>JohannaHo去年由網上e-shop開始，到今個月在尖沙嘴Woodhouse開舖，終於在土生土長的主場插旗。Johanna表示新舖為onestop時裝概念：「我哋舖頭有stylist畀意見，好多人買嘢都有選擇障礙症，想畀啲客有personalshopping時裝經驗，我哋唔係剩係想整靚衫，係想整靚個人，要做到買時裝係件好開心嘅事，我哋遲啲會構思喺舖開班教人styling。」</p><p>針織大晒</p><p>Johanna的秋冬新裝已率先在店上架，winterfairies主題啟發自小精靈的輕盈、carefree的happymood，設計依然是她簽名式的針織，當中有桃紅色的針織sweater、ruffles針織半截裙。</p><p>環保化妝</p><p>Onestop概念中，Johanna與澳洲化妝品牌Becca合作，舖內有專櫃及化妝服務，Johanna說：「我用開呢個牌子，我上佢哋網發覺佢哋宗旨都係愛護動物、環保、eco-friendly，呢個理念同我好一致，我都好關注societyresponsible，近幾年都會用好多循環物料、eco-friendly嘅針織做衫。」她極力推介Becca粉底：「啲粉底用礦物造，對皮膚好，我試過唔記得落妝都冇出事。」</p><p>舊日共賞</p><p>新店中，除了Johanna的新作外，還有她與合作單位設計的accessory。她又將過去十多年的fashionarchive部份上架賣，如她早年英倫畢業歸來的作品，以及在日本開舖時的設計，令人足以回味其十多年的時裝路。</p><p>　</p><p>採訪：梁錦雯　攝影：仇志德<br>示範：WinnieTsangofStyle<br>化妝：MelissaLamofBecca<br>髮型：ImanTangofHairCorner<br>形象指導：JeniChanofJohannaHo<br>場地提供：JohannaHo（尖沙嘴Woodhouse）</p></body></html>
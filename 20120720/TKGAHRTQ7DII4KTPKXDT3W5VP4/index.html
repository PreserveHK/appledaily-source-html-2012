<html><header><meta charset="utf-8"><title>馮仁昭四圍超：文頌嫻懷胎七月度生日 - 馮仁昭</title></header><body><h1>馮仁昭四圍超：文頌嫻懷胎七月度生日 - 馮仁昭</h1><p>文頌嫻噚日36歲生日，好姊妹姚樂怡前晚買咗個蛋糕同佢慶祝。唔經唔覺，文頌嫻已經懷胎七個幾月，佢喺微博話好開心收到好多朋友送嘅禮物，其中一份係一部相機，相信囡囡出世之後一定大派用場。見到咁多朋友喺微博留言祝福自己，文頌嫻好開心咁話：「早上起來，收到姊妹們和粉絲們祝福的字句，好開心，在此祝願各人都快快樂樂。」</p></body></html>
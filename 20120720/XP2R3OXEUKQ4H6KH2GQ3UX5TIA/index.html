<html><header><meta charset="utf-8"><title>台北楊采妮做氣療防腐</title></header><body><h1>台北<br>楊采妮做氣療防腐</h1><p>「玉女掌門人」楊采妮再度施展失傳嘅防腐技術，大前日靜靜雞去台灣拍保養品廣告，只見一身白色夏裝嘅采妮喺台北WHotel現身，雖然冇化到妝，但依然神采飛揚。佢之後搭車去咗大安路巷嘅「私人會館」做氣療，即係一種用藥酒推拿或隔空調氣嘅療程，聽聞可以令血路通暢喎。采妮一做就做咗兩個半鐘，花咗大概750蚊港紙。撰文：林妃</p></body></html>
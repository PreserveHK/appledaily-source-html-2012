<html><header><meta charset="utf-8"><title>隔牆有耳：<br>任命今生效　鮑晏明任上訴庭法官 - 李八方</title></header><body><h1>隔牆有耳：<br>任命今生效　鮑晏明任上訴庭法官 - 李八方</h1><p>司法機構噚日宣佈委任高等法院原訟法庭法官鮑晏明做高等法院上訴法庭法官，任命今日生效。鮑官59年喺印度出生，83年分別喺香港、英國同威爾斯獲大律師資格；02年做資深大律師，03年獲委任為高院原訟庭法官。<br>鮑官審過上市公司大凌延遲披露關連交易案，判公司前主席張志誠夫婦行為失當，取消做董事資格12年，為證監會史上最長。2010年亞視拒絕蔡衍明貸款1.5億元做營運經費，雙方打官司，鮑官指既然亞視冇錢，應該搵辦法維持電視台運作。司法機構人手緊張，鮑官做上訴法庭法官後，會繼續專責處理高院海事案件審訊表，直至另行通知。</p></body></html>
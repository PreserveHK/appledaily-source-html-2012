<html><header><meta charset="utf-8"><title>蘋機會：網購78萬元iPhone 5殼　170卡鑲鑽豪爆</title></header><body><h1>蘋機會：網購78萬元iPhone 5殼　170卡鑲鑽豪爆</h1><p>入門價只係$5,588的蘋果iPhone 5，當結合24K金、白金、鑽石、鈦等貴金屬之後，身價即時連跳百幾級！講緊係極罕見，價值連城嘅iPhone 5 Case，全球最貴嘅藍寶石外殼，叫價高達約78萬港元。未能觸摸，上網羨慕一下又何妨！　記者：陳國輝　攝影：陳盛臣　模特兒：Irene</p><p>白金殼鑲2,830顆藍寶</p><p>戴上名貴鑽戒，無論舉手投足，已讓人羨慕萬分；但如果成部iPhone由過千粒鑽石包裹，情況更不敢想像！iPhone 5未公佈前，美國珠寶商Natural Sapphire已設計好呢件富豪級「外套」，機殼係由18K白金鑄造，最嚇人係表層竟鑲滿2,830粒錫蘭藍寶石，加埋達到169.8卡！Apple標誌也被安排用38粒、共2.28卡嘅紅寶石拼湊而成，一身貴氣，難免成為女士心目中嘅Dream Case。</p><p>網址： http://www.thenaturalsapphirecompany.com </p><p>雙色24K金殼近四萬</p><p>步入通脹年代，金價大升，曾被視為「俗氣」嘅相關飾品，身價也來三級跳。呢款英國GOLD&amp;Co.推出嘅24K Elite Gold版iPhone 5外殼，由設計師Stuart Hughes親自操刀，從機底到四邊均由黃金包住，並提供玫瑰金襯白，以及黃金襯黑兩種色。</p><p>售價：預計4,600-5,000美元（約$35,668-$38,770）<br>網址： http://www.goldandco.co.uk </p><p>鈦邊框配18K金扣</p><p>提起Bumper，這款由瑞士品牌Gresso推出嘅Revolution for iPhone 5確實非一般，它非以普通塑膠物料製成，整個邊框由重量極輕嘅鈦金屬打造，僅重35g，另加入獨特18K金扣並提供個人化刻字服務，全球限量推出999件，超珍貴。</p><p>售價：1,700美元（約$13,182）<br>網址： http://luxury.gresso.com </p><p>激薄Swarovski水晶殼</p><p>比起過萬元嘅鑽石機殼，明顯地Swarovski已算親民！提供黑白水晶兩種設計，各由1,300粒自家品牌水晶，並於倫敦由人手鑲嵌而成。加上殼的厚度超薄，僅1mm，可提升拎上手嘅舒適度。</p><p>售價：149英鎊（約$1,865）<br>網址： http://www.crystalrocked.com/store/ </p><p>珠寶商賣殼捐米</p><p>珠寶首飾品牌BRIKK，早前曾推出命名Trim for iPhone 4S的金屬邊框，包括Raw Titanium、Gray Stealth、Gold、Platinum以及Black Carbon。雖然iPhone 5 Case只參照上一款設計，但每當賣出一件產品，該品牌就會捐出1公噸白米到饑荒地區，賺到錢又幫到人，有誠意！</p><p>售價：預計2,680-4,430美元（約$20,780 - $34,350）<br>網址： http://www.brikk.com </p><p>天然皮革玩紋理</p><p>由Alexander Amosu推出嘅皮製手機套，款式包括鴕鳥皮、鱷魚皮及蟒蛇皮等，除咗紋理有分別，顏色亦唔同，但用手機時要先拆套，欠方便。</p><p>售價：待定<br>網址： http://www.alexanderamosu.co.uk </p><p>木殼刻字玩個性</p><p>雖然天然木殼非新事，但如果加入自家特色，感覺又可煥然一新！Make Direct推出嘅Luxury Hardwood Case，刻意加入Custom Made元素，可選用深淺色木材之餘，仲可刻上文字，個人風格更濃。</p><p>售價：139美元（約$1,078）<br>網址： http://makedirect.com </p></body></html>
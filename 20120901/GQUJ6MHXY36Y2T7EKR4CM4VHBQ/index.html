<html><header><meta charset="utf-8"><title>搵龍心拍戲反被老點<br>超儀犯法燒銀紙</title></header><body><h1>搵龍心拍戲反被老點<br>超儀犯法燒銀紙</h1><p>《尖沙嘴文化中心》<br><br>賭王何鴻燊的女兒自幼都被栽培成淑女，偏偏現年37歲的二房幼女何超儀向來反叛，近日她有意邀行為騎呢兼出位的「維園霆鋒」林克霖（龍心）拍戲，他前日凌晨卻老點超儀在尖沙嘴犯法燒銀紙，龍心更把超儀的犯罪過程拍片放上YouTube任人睇，他甚至表示要把證據交給警方。</p><p>現年35歲的「維園霆鋒」龍心燒銀紙早有前科，早前他偕模王璐瑤（LuLu）殺入書展搞亂檔，忽然興起燒銀紙，結果被大會保安扣留。龍心本周二也因藏毒罪成被罰款1,000元，他的怪異行為數之不盡，經常挑戰法律底線，前日凌晨更老點賭王千金何超儀在尖沙嘴犯法燒銀紙。</p><p>踩賭王父澳門失勢</p><p>大前晚原本是謝霆鋒的32歲生日，龍心卻當正自己牛一，人妻超儀也撇下老公陳子聰應約，二人在露天餐廳燭光晚餐。席間龍心自比李小龍，他高聲叫囂：「This is Bruce Lee the Second，Bruce Lin！」然後鏡頭zoom向他的乳頭，逗得超儀喪笑。超儀又與龍心天南地北講末世論，漸漸放下戒心，當龍心提到自己家世顯赫，林紹良「勁過李嘉誠同何鴻燊」時，超儀竟大逆不道說：「何鴻燊好弱㗎咋，權傾乜Q嘢吖，全部啲賭牌分開晒，個個都傾（權傾朝野）㗎啦！」<br>超儀之後隨龍心到尖沙嘴文化中心，為了成為龍心入室弟子，竟即興燒6張100元紙幣。龍心三番四次引超儀犯法，起初超儀也步步為營說：「呢六嚿水係龍心叫我燒嘅，而且係龍心嘅㖭！」不過龍心沒讓她得逞，一輪嘴指使她將100元鈔票如串燒插在劍上，再叫她燒錢。當6張鈔票在火堆上燒成灰燼時，龍心以Boboboy腔雀躍地說：「哦，好嘢，死啦，佢犯法啦！」超儀才恍然得知被騙。超儀不但燒銀紙，還聽龍心指示跪拜入門。<br>龍心前晚即把老點超儀片段放上YouTube，照片則上載Instagram與網民分享，龍心收超儀為徒後，即封她為第六把交椅第三代雞肋傳人「超級×雅人絕影超肋」。超儀明知故犯燒銀紙，龍心更在Instagram留言：「佢（指何超儀）真係白癡，佢聽我哋講（指燒銀紙），我哋錄低晒證據，打算拎去畀警察控告佢。」龍心又向超儀留言：「你知唔知你犯咗一生中好大嘅錯，我哋KO咗你。」龍心玩殘超儀後，再自拍短片爆粗數臭她：「臭×嚟㗎，個×臭×到對面街都聞到，聽日先聞到，噚晚我聞過。佢身材又瘦削，冇人要，襯番陳子聰。」</p><p>邀拍喜劇做棟篤笑</p><p>超儀昨日直認有意邀龍心拍戲，問她為何被老點當街燒銀紙？她說：「我有叫佢唔好燒，佢話你哋做電影，呢度係金像獎嘅場，七月十四，當買路錢啦，所以咪同佢一齊癲囉。」龍心既取笑賭王，又揶揄超儀冇錢，她說：「我真係一個窮鬼！我真係冇錢。」龍心出名失控，又涉非禮模，問超儀可擔心被他非禮？她說：「唔驚！佢唔會敢非禮我，最多咪言論上，自我發揮吓，佢咁夠薑我咪同佢死過，叫佢即管放馬過嚟！」<br>據知，超儀的852公司年底開拍笑片，打算安排龍心扮霆鋒，又想孖龍心做棟篤笑。龍心向來情有獨鍾何家淑女，上月曾在Instagram向索爆的超蓮示愛。<br>採訪：林妃</p><p>有法可依：毀錢縱火隨時踎監</p><p>何超儀前晚被龍心老點燒銀紙，究竟是否觸犯法例，記者昨日致電黃國桐律師了解，他說：「銀紙雖然你可以話係自己擁有，但本身係屬政府嘅，你只係擁有使用權，你破壞咗佢，流通貨幣個量咪減少。你可以用佢，但唔係可以燒佢吖嘛。」超儀燒銀紙已觸犯了《刑事罪行條例》第60條摧毀或損壞財產罪，而她因用火摧毀或損壞財產，更會被控以縱火罪，最高刑罰可被判監10年。</p></body></html>
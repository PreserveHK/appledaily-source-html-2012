<html><header><meta charset="utf-8"><title>趣趣地：火爆伊巴又想開拖</title></header><body><h1>趣趣地：火爆伊巴又想開拖</h1><p>出名臭脾氣嘅伊巴謙莫域（圖），今季高價投奔到法甲嘅巴黎聖日耳門之後，似乎都冇改變到佢火爆嘅性格。聖日耳門喺聯賽開季3連和，隊內氣氛已經麻麻，而伊巴仲喺練波嗰陣向隊友利尼作出咗一記粗野攔截，搞到利尼火都嚟；兩人先嚟口角，繼而動武，幸好之後被其他隊友分開，衝突先冇升級。</p></body></html>
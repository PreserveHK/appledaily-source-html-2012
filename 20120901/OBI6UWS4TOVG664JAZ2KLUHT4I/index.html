<html><header><meta charset="utf-8"><title>顧紀筠旋風現身</title></header><body><h1>顧紀筠旋風現身</h1><p>【擺花街】<br>顧紀筠早幾日先至同譚詠麟以及阿倫嘅紅顏知己Wendy喺銅鑼灣食飯，慶祝阿倫62歲生日，前日又見顧老闆一個人喺中環出現。前日傍晚6點半，戴住黑超嘅顧老闆一身便服去到擺花街一間窗簾舖度，佢一落車入去舖頭，逗留咗5分鐘之後急急腳離開，估計佢應該一早訂咗窗簾，前日只係去舖頭跟進一下，然後就坐番佢部「BOSS KU」車牌嘅七人車離開。<br>採訪、攝影：陳辰、黃曉程</p></body></html>
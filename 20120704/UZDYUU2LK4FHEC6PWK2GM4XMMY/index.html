<html><header><meta charset="utf-8"><title>馮仁昭四圍超：《心戰》播大結局攞尾彩 - 馮仁昭</title></header><body><h1>馮仁昭四圍超：《心戰》播大結局攞尾彩 - 馮仁昭</h1><p>收視一直麻麻嘅無綫劇《心戰》，上周五播大結局，錄得28點（179萬人）平均收視，總算有交代，但無綫就接獲7宗投訴，話劇情過於暴力，唔適合喺黃金時段播。前日緊接《心戰》推出嘅《護花危情》，首集有好成績，錄得30點（192萬人）收視，《飛虎》第二集就有平均28點收視，無綫播回歸騷刪咗國家主席胡錦濤唱歌接3宗投訴。</p></body></html>
<html><header><meta charset="utf-8"><title>精神病康復者下廚展歡顏</title></header><body><h1>精神病康復者下廚展歡顏</h1><p>一杯小小的芒果布甸，尤其對精神病康復者而言，別具奇效。明愛賽馬會荔景社會服務中心景康居為近100位精神病康復舍友，舉辦「飯後甜蜜蜜」活動，透過親手製作甜品和湯水，學習互助互愛，助其融入社會。活動由蘋果日報慈善基金撥款7,000元推行。<br>「原來整嘢食好開心！我從來都未整過，芒果布甸係我嘅第一次。」入住景康居三年的阿儀（35歲）開心地說，她患有狂躁抑鬱症，展現難得的歡顏。<br>患精神分裂症的阿威（31歲）認同說：「我以前喺廚房打工，有病之後都無煮過嘢食，今次重拾入廚樂！」該院舍已舉辦三次自家製食品，做過芒果布甸、粟米魚肚羮和鮮果黑珍珠。款式全由舍友決定，再由社工協助分工，更發掘到他們鮮為人知的一面！</p><p>學習社交及家居技能</p><p>負責社工梁雯皓姑娘說：「有位男舍友畀人感覺粗枝大葉，但佢將啲生果砌得好細粒，話怕舍友鯁親。」她指舍友生活枯燥，「日日食藥令個人好乾，而甜品和湯水可以滋潤佢哋嘅身體同心靈」。舍友又可學習社交技巧和家居技能，有助穩定情緒，為日後重投社會做好準備。「上次芒果布甸整得好靚，又足料，有職員仲想畀錢買！家佢哋自信心都大咗。」梁姑娘笑說，他們已經開始「密斟」，打算下次弄一鍋靚雞湯！<br>「社福機構專戶」捐款編號：S0006<br>網上捐款： http://charity.appledaily.com.hk/donate <br><br>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p></body></html>
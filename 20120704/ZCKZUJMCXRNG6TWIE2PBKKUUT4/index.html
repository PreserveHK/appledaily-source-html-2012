<html><header><meta charset="utf-8"><title>劉美娟、黎美嫻哭別娟妹</title></header><body><h1>劉美娟、黎美嫻哭別娟妹</h1><p>好姊妹羅慧娟離世，陳法蓉、黎美嫻和劉美娟夫婦都專程到新加坡送她最後一程，黎美嫻未有接受訪問，昨日送別娟妹時傷心落淚，陳法蓉和劉美娟也哭至眼紅紅。</p><p>張崇德：好唔捨得</p><p>張崇德與妻子劉美娟在火化儀式後離開，二人都忍不住落淚，崇德透露羅慧娟出殯及火化前，牧師都帶領親友祈禱，唱聖詩送她返天國，崇德昨在電話中說：「好唔捨得娟妹，家心情仲好複雜，不過咁多人嚟佢喪禮，證明娟妹好人緣，朋友都好錫佢。」<br>崇德大讚羅慧娟抗癌態度積極又堅強：「娟妹教識我兩夫妻好多嘢，佢處理得好好，佢令我哋知道要學會珍惜，有時人面對大限要學會點樣去安排。娟妹都話咗佢一生無憾，有咁多朋友錫佢。」<br>採訪、攝影：楊浩賢、李志明
</p></body></html>
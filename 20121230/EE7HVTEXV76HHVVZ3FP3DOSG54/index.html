<html><header><meta charset="utf-8"><title>體壇拾趣：<br>熱火輸波獲迪死撐</title></header><body><h1>體壇拾趣：<br>熱火輸波獲迪死撐</h1><p>熱火因為獲迪向對手施撩陰腿而被罰停賽一場，上周五作客活塞就冇咗一員大將，就算「大帝」勒邦占士獨取35分，保殊亦有28分，奈何其他隊友唔爭氣，以99:109不敵活塞，6連勝告終。獲迪停完賽都唔悔改，話自己無辜，只係條件反射，大帝亦都加把口講獲迪唔係故意，似乎有欠冠軍球隊嘅風度喎。</p></body></html>
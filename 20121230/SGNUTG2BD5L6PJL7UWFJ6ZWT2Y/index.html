<html><header><meta charset="utf-8"><title>馬浚偉勸林峯勿放棄</title></header><body><h1>馬浚偉勸林峯勿放棄</h1><p>馬浚偉昨出席工展會健康食品活動，對於有傳林峯退出，他說：「唔使心灰，獎項係其次，我喺無綫都冇攞過獎，拍劇同唱歌係兩回事，唔好浪費咗自己。」曾與林峯傳緋聞的鍾嘉欣表示，06年與林峯拍《溏心風暴》時已聽過林峯想退出，她昨在電話中說：「聽過佢話想返去幫爸爸做生意，所以唔相信佢因為介意冇獎而退出。」</p><p>馬國明在電話中表示不相信林峯退出傳言：「唔係好信，佢發展得咁好，咁樣都要退出，好多人唔使撈！如果真係攰咪休息吓，佢咁有錢，又咁多fans鍾意佢，退出好可惜。」黎耀祥則說：「林峯肯fans都唔肯，其實成日飛嚟飛去好攰，壓力都係一大原因。」<br>採訪、攝影：林嘉慈、丁寧</p></body></html>
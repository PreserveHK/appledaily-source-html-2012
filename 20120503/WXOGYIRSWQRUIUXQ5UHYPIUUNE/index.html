<html><header><meta charset="utf-8"><title>蘋機會：路華手機玩三防　人在野</title></header><body><h1>蘋機會：路華手機玩三防　人在野</h1><p>揸得越野車，梗想遠離繁囂，攀山涉水體驗一下越野精神，正所謂人在野，你唔係仲拎部iPhone出嚟篤咁趣致呀？越野車王路華LandRover，就特別設計出A1智能手機，硬朗外表加三防規格，兼具各式戶外野戰分唇，一機在手，絕對能將你身上粗獷佬味逼晒出嚟！<br><br>記者：陳國輝<br>攝影：陳盛臣<br>Model:Monique@Zmodel.com</p><p>可承受兩米防撞</p><p>若然你要求三防機具備纖巧外形，A1肯定唔係你杯茶，因為佢重208g，拎上手絕非輕飄飄，其賣點在於防撞物料外殼，足可承受由兩米高墮地嘅震動，機殼更採用無縫設計，連沙塵入侵都可預防埋。計我話連保護貼都唔用，機身有啲啲花痕，狂野味道肯定大大提升。<br>當然唔少得日本機流行嘅防水設計：A1採用IPX6/7級國際防水標準，手機能於一米水深維持30分鐘，對鍾情駕駛越野爬山車四圍探索嘅發燒友，選擇揀A1同你體驗攀山、涉水等驚險場面，肯定勝任有餘。</p><p>觸控屏戶外更適合</p><p>咪以為三防機分唇有限，A1採用Android2.3系統，處理器亦達到800MHz，運行速度順暢，甚至開啟其500萬像素相機、音樂以及上網功能，基本上輕鬆應付都無乜問題。反而值得一讚，係佢放棄上一代S1的按鍵操作方式，今次改用3.5吋輕觸式大屏幕，即使光亮程度稍微不足，但喺車廂內使用內置App，例如GPS地圖、指南針、高度計以及氣壓計等，對駕駛者嚟講就好似叮噹法寶袋咁，真係要乜有乜。</p><p>戶外分唇</p><p>LANDROVERProfileA1</p><p>系統：Android2.3<br>處理器：MSM7227Turbo800MHz<br>制式：WCDMA/GSM<br>屏幕：3.5吋<br>鏡頭：500萬像素<br>特殊功能：防水、防塵、防撞、IPX6/7國際防水標準<br>體積：125×65×21mm<br>重量：208g<br>查詢：Like（23915552）</p></body></html>
<html><header><meta charset="utf-8"><title>NBA趣趣地：湖人搵尼殊雙贏</title></header><body><h1>NBA趣趣地：湖人搵尼殊雙贏</h1><p>湖人戰績跌跌撞撞，家都只係得14勝11負，所以轉會傳聞無日無之。唔知係咪講「超人」加盟講到悶，近日就傳湖人會用加素，向塞爾特人換朗度返嚟。至於ESPN就理性分析，話湖人應該以世界和平加費沙，換來太陽嘅尼殊（圖），如成真都可以話係雙贏，起碼尼殊有機會爭霸嘛！</p></body></html>
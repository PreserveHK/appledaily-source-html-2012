<html><header><meta charset="utf-8"><title>彭羚復出林海峰：唔知唱邊場</title></header><body><h1>彭羚復出<br>林海峰：唔知唱邊場</h1><p>軟硬昨日在天水圍出席麥當勞活動，與小朋友玩遊戲。問林海峰和葛民輝可會跟家人出埠度歲，林海峰謂：「我哋會出門口，最主要同香港人、鄰居一齊過。」葛民輝表示下月和3月會為林海峰棟篤笑騷巡迴，故新年要做足功課。</p><p>「好似競猜遊戲」</p><p>有指彭羚會復出擔任黃偉文（Wyman）作品騷的表演嘉賓，林海峰沒直接否認：「佢巡迴超級市場、學校、圖書館、街市、補習社，未巡迴到紅館。」再問是否會到場表演，他說：「家Wyman咁多場，唔知加到幾時，唔止佢，可能到時徐小鳳都復出。好多朋友都問唱邊一場，我覺得好似玩緊競猜遊戲。」至於是否批准太太唱一場，他笑說：「佢兩個女先係經理人。」<br>採訪：王連連　攝影：黃文偉</p></body></html>
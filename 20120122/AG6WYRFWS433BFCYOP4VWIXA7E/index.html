<html><header><meta charset="utf-8"><title>關仁隱事：「唔明」兄弟反面遭杯葛 - 關仁</title></header><body><h1>關仁隱事：「唔明」兄弟反面遭杯葛 - 關仁</h1><p>入行多年都冇人認識嘅「唔明」，近期因為三色台部《海與水》而人氣大升，佢嘅是非亦隨之而嚟，好似最近就有人大爆佢開工遲到扮大佬乞人憎，二五同關仁報料，話唔明其實早喺兩年前拍《海與水》嗰陣，已經成日遲到，要成班演員呆等。二五話喺《海與水》同佢合作嘅少年「白仔」、「衰佬」同「枉你」，表面睇嚟四個仔friend過打band，但實際上佢哋三個因為唔明經常遲到累街坊而憎到唔明死死吓，拍劇以外冇交流之餘，三個仲杯葛唔明，拉隊食飯或者大班後生演員約出街玩都唔預佢，簡直好似劇情咁憎到想食咗佢落肚㖭呀，套劇令四個仔爆紅經常以好兄弟姿態出嚟，實情係已經反晒面，唔明變孤獨精。<br>撰文：關仁</p></body></html>
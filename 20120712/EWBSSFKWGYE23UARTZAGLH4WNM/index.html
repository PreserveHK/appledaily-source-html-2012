<html><header><meta charset="utf-8"><title>記者直擊港裝修佬也做出租男</title></header><body><h1>記者直擊<br>港裝修佬也做出租男</h1><p>近月這股「出租男友」風氣也悄悄殺入香港，高登討論區有幾則出租男朋友廣告，說自己要金錢周轉，也有人說想讓「毒女」感受拍拖喜悅，但都沒有刊登照片，服務似乎不及大陸出租男專業。<br>28歲的Gary自稱是出租男，每小時收費200元，講明只能拖手、攬腰，但不會提供性服務。這名肥頭耷耳的四眼仔，一見記者就嬉皮笑臉說：「老細，今日消費都由你負責喎。」跟他去美食廣場，他先要記者給他200元，才扮紳士風度去買食物。<br>Gary聲稱做過四次出租男友，「有次見家長，上咗佢屋企食飯，又試過去應酬個女人啲朋友，同佢落吧飲嘢」。<br>記者質疑他其貌不揚，怎麼會如此受歡迎，他滿臉油光答：「就係因為唔靚仔先似，唔係人人都有個靚仔男友。」<br>他聲稱自己做船務文員，但記者發現他上班時間坐小巴去了山頂司徒拔道的太古新樓盤，過了兩個鐘後抬數台階磚出來，原來他是一名裝修佬！<br>記者表明身份後他即用報紙遮面，口震震辯解：「我其實冇做過出租男友，今次第一次，咁有人畀錢你陪食飯唔通唔賺咩，最多畀番300蚊你！」</p></body></html>
<html><header><meta charset="utf-8"><title>收起笑容　深呼吸四次阿Sa再唱Live驚青速成</title></header><body><h1>收起笑容　深呼吸四次<br>阿Sa再唱Live驚青速成</h1><p>無綫日前舉行《紅白鬥》，蔡卓妍（阿Sa）獨唱《下一站天后》全程走音，前晚她再到將軍澳電視廣播城錄影《勁歌金曲》，現場唱冠軍歌《明明》，甫開口先深呼吸四次，結果快速唱了兩分鐘，總算過關，其男友陳偉霆則拜託不要因一次錯失，定女友死罪。</p><p>蔡卓妍和男友陳偉霆（William）前晚先後到電視城錄影《勁歌金曲》，William先到錄影首集，阿Sa緊接錄第二集，兩人未有同場合照。阿Sa到場神色凝重，跟往常的輕鬆完全不同，木無表情。上台錄影前阿Sa先接受訪問，問她是否有很大壓力？她說：「唔係，我feel到呢幾日好多朋友家人都想我好，真心對我好，我會更加努力，不過亦有一啲係想打沉我，但我唔會。」阿Sa聲言善意的批評會虛心學習，但惡意的會加以過濾，自己也盡量不想太多，以免加添壓力。</p><p>僅唱兩分鐘</p><p>公司有否要求多點上堂學唱歌？阿Sa強調自己一直都有，又說：「近日有人打畀我嘅唱歌老師，佢叫Jeffery，其實我唔想話係邊個教，唔想影響人哋，好咗先同人講，但家都冇辦法。」好姊妹鍾欣桐掛着到台灣會吳克羣，結果阿Sa單拖上陣出事，她坦言不想拖人落水。<br>訪問完阿Sa錄影現場唱《明明》，音樂未起她先深呼吸四次，又不停搞耳機，表現超緊張，不過最終一take搞掂，其實阿Sa只唱了約兩分鐘，未有把整隻歌唱畢，總算過關，阿Sa才稍展笑容。再問阿Sa是否很緊張？她直認不諱：「我不停叫自己唔好緊張，又用手捉住另一隻手定驚。」<br>至於William表示對阿Sa有信心，記者叫他在台下大叫「SaSa我愛你」為她打氣，他聞言說：「呢啲冇用，我信佢會唱得好，佢咁有經驗。」雖有無數上台經驗，但阿Sa依然走音，同一套音響下，毫無出鏡經驗的男fans唱得比她還好，William繼續為她講好話：「唔好一次就判佢死刑。」<br>昨日有讀者報料指阿Sa在拍Y2K港台劇年代，曾同樂隊Mr.主音Alan拍拖，難怪日前Alan為阿Sa走音講好話。<br>採訪：何慧斯　攝影：葉君海
</p></body></html>
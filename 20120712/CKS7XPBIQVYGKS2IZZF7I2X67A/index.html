<html><header><meta charset="utf-8"><title>蘋機會：LG四核播片王　撐大睇少時</title></header><body><h1>蘋機會：LG四核播片王　撐大睇少時</h1><p>四核心有乜咁勁？最ModelAnswer梗係快啦，不過LG最新嘅Optimus4XHD，就將Quad-core優勢注入播片技術；4.7吋TrueHDIPS靚芒，唔止睇高清片爽滑細緻，就連畫中畫預覽、甚至罕有地連播放中嘅畫面，都可作局部放大或縮細。睇少女時代MV時，咪可以逐個靚女Zoom近慢慢欣賞囉！<br>記者：陳國輝<br>攝影：楊錦文</p><p>動畫Preview好貼心</p><p>查實四核手機強玩播片，都唔係新鮮事，好似Samsung機王GSIII，就追加畫中畫技術，不過只係播片中途可同步操作主目錄咁解咋。LG呢部型號為P880嘅新機，同樣力Sell畫中畫，不過叻在可以同步預覽其他影片，做到真正「PIP」功能。最正係反應、流暢度都唔錯，就算你用盡內置16GB再加microSD卡，去儲存大堆心愛電影，揀片時佢哋都會齊齊Preview畀你睇，彷彿爭艷鬥麗般引你Click落去，亦免除齋睇戲名但連港產定西片都唔記得之人，減輕用家嘅選擇困難症，又幾實用喎。</p><p>現場硬拼明恰GSII</p><p>除咗四核，P880仲有呢塊4.7吋TrueHDIPS靚芒賣點。有幾靚？記者會上，LG就擺明車馬搵咗兩款三叔銀河手機鬥一鬥，包括同GSII鬥屏幕字體細緻度，好明顯P880唔止實淨，而且Pixels排列更加密；再睇佢同Nexus鬥，從拍攝鮮色波鞋所見，P880色水較自然，Nexus則較鮮艷，兩者各有特點。咦，點解唔同GSIII鬥芒靚呢？</p><p>Quad-core強玩播片</p><p>指間快搜<br>手指喺條Bar上一拖，便有縮圖顯示該段畫面，方便搜畫兼勁流暢順手，與現時YouTube網上版睇齊。</p><p>畫中畫同步預覽<br>功能實用，只係旁邊一堆短片在Preview播片時會稍微窒格，影響整體流暢度。</p><p>影片放大縮小<br>拍完片Check番夠唔夠銳利，又或放大少女時代靚樣嚟發白日夢都得。</p><p>LGOptimus4XHD（P880）</p><p>系統：Android4.0<br>處理器：NVIDIATegra3（1.5GHz）<br>記憶體：16GBROM+1GBRAM<br>屏幕：4.7吋TrueHDIPS<br>相機：800萬像素<br>查詢：LG（35437777）</p><p>四核之選</p><p>影相夠快<br>具F2.0大光圈鏡頭，800萬像素相機只屬「基本」規格，勝在對焦、Shutter反應激快。<br>查詢：HTC（35201234）</p><p>四核機王<br>佢強項之一係4.8吋SuperAMOLED屏幕，比同級四核手機，上網、睇片同睇相，均具頂級表現。<br>查詢：Samsung（36984698）</p></body></html>
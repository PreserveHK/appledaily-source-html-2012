<html><header><meta charset="utf-8"><title>雲想衣裳：好帽功　V煞面愛紳士</title></header><body><h1>雲想衣裳：好帽功　V煞面愛紳士</h1><p>火辣辣嘅夏天嚟啦！上星期市區的溫度錄得33.8℃，創今年新高，上水更高達35℃，全港曬爆！唔想曬到雀斑出晒嚟，戴番頂通爽又有型嘅藤帽，係最穩陣又啱Trend嘅好方法！今日就根據唔同帽形教你Set番個靚髮，姊妹們，要當心學習喔！<br>記者：陳子穎<br>攝影：林栢鈞<br>模特兒：Eunice@JamCast<br>化妝：Percy@AnnieG.ChanMakeupCentre<br>髮型：Michael@MAREKARTOFHAIR</p><p>闊邊帽×圓面形　脫帽唔樣衰</p><p>夏天咁高溫，成日戴住頂帽有時都幾焗！所以細心的髮型師Michael，今回示範的髮型，仲考慮埋女生除帽後嘅造型。「其實戴任何類型嘅帽，最主要出事位都集中喺前額和頭頂部份，因為長時間戴帽會壓扁頭髮，所以戴帽前，不妨先將頭頂部份的頭髮削鬆再定型，這樣可以令頭髮和帽保留一定的空間感，而且就算除帽都可以有另外一個見得人的Style。」</p><p>做法</p><p>紳士帽×尖面形　三秒KO</p><p>今年流行短髮造型，不過好多女生都未必捨得剪短。Michael最近就發明了一個極速變短的方法，三秒搞掂！「見成日擯辮、紮馬尾悶悶哋，不如試吓將頭髮打結再打結，呢個方法超方便，毫無技巧可言，最適合趕時間又貪靚嘅長髮女生。襯帽的話，就建議將頭髮放在一邊先打結，因為好多女仔唔習慣兩邊無晒頭髮。」</p><p>做法</p><p>貨車帽×長面形　啱影後</p><p>Michael又話，如果帽子的款式集中在前方的話，髮型設計就應落在後腦部份。「好多女仔都鍾意揀一些帽形偏細的帽，側側哋遮住半邊面戴。如果再配襯一個線條利落的髮型，就更加可以凸顯Girlish的一面！」</p><p>做法</p><p>Accessorize（25062092）銅鑼灣時代廣場B245號舖<br>initial（24421095）觀塘apmL1-8&amp;10號舖<br>nissen（800969622） http://www.nissen.com.hk </p></body></html>
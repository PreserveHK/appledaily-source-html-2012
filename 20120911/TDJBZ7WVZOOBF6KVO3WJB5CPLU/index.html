<html><header><meta charset="utf-8"><title>撐躁導演冇虐神獸女<br>曾勵珍護愛將揪放片人</title></header><body><h1>撐躁導演冇虐神獸女<br>曾勵珍護愛將揪放片人</h1><p>神獸天使劉蔚萱早前參演無綫新劇《心路GPS》，遭躁底導演張永豪用有味膠袋笠頭，及大力推她撼頭撞門。張永豪的惡行原來行內出晒名，無綫高層曾勵珍昨力撐他沒錯，更要揪出放片的幕後黑手。張永豪昨日潛水，劉蔚萱則封嘴拒談。</p><p>無綫導演張永豪近日執導新劇《心路GPS》，因神獸天使劉蔚萱表現欠佳，急躁的張永豪落場與她試戲，除依劇情用盛載過田雞的有味膠袋笠她頭，還大力推撞她頭撼木門，涉嫌虐待劉蔚萱的片段流出。有指張永豪是無綫製作部總監曾勵珍親戚，才被包庇，珍姐昨日與該劇監製李艷芳在將軍澳電視城繼續維護張永豪沒有錯。</p><p>「對導演唔公平」</p><p>有指事件後珍姐下旨冚實醜聞，張永豪和劉蔚萱前晚在電視城拍攝《心》劇，劉蔚萱昨日在電話中口窒窒說：「我唔回應啦，我估唔到咁，多謝大家關心。」前晚與張永豪可有尷尬，她說：「正常做嘢，唔講咁多。」<br>珍姐昨日否認跟張永豪是親戚，但仍力撐說：「網上條片係斷章取義，當日監製都在場。單睇一條片，對導演同製作唔公道，我有睇番前後嘅片，大家係有講有笑，事後個女仔都冇嘢繼續拍。」爆料片段顯示張永豪的確大力推撞劉蔚萱，珍姐卻說：「又唔係同佢有仇，要花咁多時間拍，唔係躁，係急。」珍姐更叉開話題指必要揪出發放片段的幕後黑手：「捉到邊個，公司會商量點處分。」珍姐表示劉蔚萱日前主動約見監製李艷芳，為表現失準致歉，李艷芳說：「佢同我say sorry，仲建議放田雞喺膊頭補拍。」</p><p>阿澤蔡少芬譴責</p><p>同劇的陳展鵬和麥長青有跟張永豪合作，麥長青昨日說：「小事一樁，係經驗問題。」陳展鵬則說：「每個人性格唔同，人夾人緣。」<br>張永豪臭史越揭越多，杜汶澤昨在facebook說：「呢條友喺亞視做PA已經short short哋……如果呢個女仔換轉係我老婆，佢今日未必上C1，可能係A1，因為畀我殺咗。」蔡少芬也在微博力撐：「要正視此事！不應再讓這個導演傷害別人！」鄺文珣也說：「不要怕，要出聲。」<br>張永豪在無綫藝人圈犯眾憎，有指他曾跟前港男趙國東合作，張永豪爆粗辣㷫身形健碩的趙國東，被對方揪起才收聲，趙國東昨日說：「講粗口係佢習慣，我冇揪起佢，我反問叫佢講多次啫。」<br>採訪、攝影：楊潔雯、葉雪<br></p></body></html>
<html><header><meta charset="utf-8"><title>世盃外攻略：葡軍僅熟勝在夠「疆」 - 咖喱</title></header><body><h1>世盃外攻略：葡軍僅熟勝在夠「疆」 - 咖喱</h1><p>葡萄牙今輪迎戰世界排名107的阿塞拜疆，相信贏波機會高唱入雲，但葡軍上仗鬥盧森堡僅勝2:1，狀態未太理想，所以今仗一於博他們小勝兩球夠數，冷敲「讓球主客和」[-2]的「和局」。（球賽編號：星期二29；有線155台明日3:15am直播）賽程上，葡萄牙頭兩仗都較易踢，先對盧森堡，再鬥阿塞拜疆。上周五作客盧森堡的比賽，他們已經精銳盡出，但葡軍竟然在先失一球下，最後僅以2:1險勝對手；其中基斯坦奴朗拿度（C朗）腳風欠順，試過單刀射失，險成失分罪人，而拿尼及魯爾梅利斯等主將表現亦不太搶鏡。若葡軍狀態未有太大改善，相信今仗就算贏波都難以贏得多。雖然牌面上阿塞拜疆差葡萄牙幾班，但他們近兩年遭大炒卻不多，很多時都輸兩球左右；試過以這差距不敵德國、日本、黑山及匈牙利。考慮到葡軍表現未上力，加上「和局」賠率好分頭，今仗不妨冷敲葡萄牙小勝兩球。文：咖喱</p><p>星期二29</p><p>葡萄牙vs阿塞拜疆　2:0半全場：主/主盤口：葡萄牙[-2]讓球主客和：D和局</p></body></html>
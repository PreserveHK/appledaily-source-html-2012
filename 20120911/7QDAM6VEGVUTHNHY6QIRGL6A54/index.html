<html><header><meta charset="utf-8"><title>Peaches煲粥炒BB車</title></header><body><h1>Peaches煲粥炒BB車</h1><p>平日唔止揸車唔好煲電話粥，推住BB車一樣唔得！英國音樂人Bob Geldof個女Peaches噚日喺倫敦邊講電話邊推BB車，突然經過地面凹咗嘅行人路，BB車即炒，車內5個月大嘅B仔Astala四腳朝天。呢個阿媽竟然繼續講住電話抱起個B，好彩個仔冇事咋！</p></body></html>
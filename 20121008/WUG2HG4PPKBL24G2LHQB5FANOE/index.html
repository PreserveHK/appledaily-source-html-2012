<html><header><meta charset="utf-8"><title>中門大開：睇錯人 - 添馬男</title></header><body><h1>中門大開：睇錯人 - 添馬男</h1><p>振英登基百日，竟然留下金句，係諉過前朝。相信今次連建制大老都頂唔順。范太自然識睇風頭，立即做嘢，擺明寸佢推卸責任。<br>家唔單止香港人失望，連北京對佢亦好失望，不少人認為睇錯人。梁振英及梁粉，其精神狀態好似當年陳水扁執政，將自己施政失敗推予國民黨留下的爛攤子。此類言行反映出現政府之格局，充斥小家子氣，巧言令色，誤將辯駁作為施政。每任政府均要承受上手施政好壞，而但凡上手留下殘局，繼任者有更大空間去撥亂反正，大樹民望，此乃政權更替的意義。董建華腳痛下台，其中一大弊端乃議而不決，決而不行。曾蔭權乃針對他的弊處，政治上用強政勵治作為撥亂反正之口號，再提出十大基建上馬，提升市民對政府信心，令他得享頭兩年高民望。曾氏亦是繼承董之殘局，市民不信任政府，沙士翌年2004年乃有數十萬人上街反政府，公共財政陷入赤字，失業率高企。</p><p>推卸責任　死不認錯</p><p>所謂上手盤棋，是曾氏留下之殘局，對比董朝2004年留低之局勢，客觀上形勢好得多。公共財政充裕，信貸評級AAA，失業率接近全民就業，何殘之有？振英所謂承接的棋局，相信歐美執政者連羡慕也嚟唔切。市民對上任不滿有兩方面，一是樓價高企，一是貧富差距擴大。振英也是借此上位，得到民意支持。<br>上場至今，他對此無能為力，黃金檔期形象未變差時委任羅范椒芬搞重組，而非準備7月1日登場搞老人及貧窮。而上任後以做Show當施政，至於反國教及東北，乃源於梁振英、陳茂波等人政治誠信受質疑，處理失當，才令小事化大，釀成危機。<br>上任百日已身陷險境，四面楚歌，百日維新，第一步應是自我檢討，向巿民坦白承認過錯，乞求原諒，重新再出發。但結果仍然係推卸責任，一切失敗與自己無關。如此死不認錯，會將香港社會撕裂至乜嘢程度？北京要早下判斷，準備應付最壞的局面了！<br>添馬男</p></body></html>
<html><header><meta charset="utf-8"><title>視后肉搏戰<br>徐子珊1秒輪姦vs楊怡1分鐘鼻頂</title></header><body><h1>視后肉搏戰<br>徐子珊1秒輪姦vs楊怡1分鐘鼻頂</h1><p>徐子珊和楊怡同是本年度視后大熱人選，前晚無綫劇集《雷霆掃毒》和《名媛望族》分別播出她們的重頭戲，兩花旦的視后肉搏戰一觸即發。子珊曾自爆參演《雷》劇輪姦戲添心理負擔，可是這幕戲短得只得一秒，網友揶揄根本看不出子珊演技上的突破，「木偶鼻」楊怡在《名》劇反而豁出去被劉松仁強吻，更以尖鼻頂實他。</p><p>無綫《萬千星輝頒獎典禮2012》將於12月17日舉行，視后大熱徐子珊和楊怡走勢叮噹馬頭，她們孭飛的劇集《雷霆掃毒》和《名媛望族》同時熱播中，觀眾的反應也有助兩人拉票。子珊早前事先張揚演出《雷》劇的輪姦戲有突破，這幕前晚終於播出，力抗勁敵楊怡前晚在《名》劇中激嘴劉松仁的床戲。可是子珊被輪姦的戲僅得快閃一秒，令網友和觀眾異口同聲詐型貨不對辦，不滿未能欣賞到子珊在被姦戲的精湛演技發揮，反而楊怡激吻松哥時，落力用尖鼻頂足一分鐘。</p><p>拍攝時自爆心理創傷</p><p>為爭視后寶座，同是33歲的子珊和楊怡分別在劇中豁出去，子珊在《雷》劇飾演毒后，前晚播出一集交代她被黑幫大佬李家鼎啪白粉針，跟住遭他的四名手下輪姦，有指子珊有望憑這場戲食糊膺視后，面對頒獎禮倒數，她壓力大增，甚至食慾不振，情緒起伏甚大，更令她帶來心理創傷。萬眾期待的重頭戲前晚播出，可是為時僅一秒，轉眼即逝，網友炮轟這場戲言過其實，子珊被對手施暴戲份不多，看不到她被輪姦時的痛苦表情，鏡頭着墨較多是她被侵犯後，憶述噩夢令情緒崩潰，惹網友狂插。<br>相反傳變臉後驚現「木偶鼻」的楊怡，前晚在《名》劇成功搭上暗戀的63歲劉松仁，劇情交代松哥借醉挑逗楊怡，當楊怡把酩酊大醉的松哥扶上房，他不准楊怡離開，用力把她壓倒床上，然後一輪嘴問：「你覺得我有冇魅力？吸唔吸引到你。」未待楊怡回答，他便主動狂咀她，這幕戲他們四唇交接，楊怡和松哥的鼻樑互頂，從側面看來她的木偶鼻極搶戲。兩人激嘴一分鐘，繼江美儀出動「黑絲誘惑」色誘松哥後，前晚這幕再牽誘惑，並帶出他們的感情線。</p><p>「留啲空間畀大家諗」</p><p>子珊一秒輪姦力拼楊怡一分鐘鼻頂松哥，將是兩位花旦出征視后的撒手鐧，但網友狠批輪姦戲未能看到子珊有任何演技可言，子珊昨日在電話中說：「多謝網友關注同意見，希望佢哋唔好嬲，繼續追睇到大結局。我拍嗰時係應導演要求盡量做，電視尺度問題，拍咗都可能要剪，怕觀眾睇咗影響情緒，希望留多啲空間畀大家去諗，同埋主要帶出毒品嘅禍害，其實呢場戲嘅焦點都係我剖白後嚟變成毒后。」<br>《雷》劇監製林志華昨日在電話中也說：「拍呢場戲時，我同導演交代過唔使多過一個shot，意識上交代咗得啦，過程係出唔到街，佢被姦時係暈咗，佢唔使有乜表現。」子珊曾表示演這角色壓力大，林志華說：「呢場戲主要想帶出子珊嘅角色被姦後要面對好多痛苦，呢個角色好沉重，佢演繹時放棄咗港姐形象，係佢從影以來個樣最核突。」有信心子珊憑此角奪得視后嗎？林志華說：「冇一個視后係憑一場戲得到獎，子珊嘅專業態度攞足分，佢具備視后條件。」</p><p>李家鼎：錯覺我有份</p><p>跟子珊在劇中緊扣的李家鼎昨日說：「劇情交代我係冇輪姦佢嘅，鏡頭一閃好似錯覺我有份，我好唔鍾意呢種行為，亦唔會拍呢啲戲，拍攝當日我都喺現場，拍咗好短。」鼎爺大讚子珊用心演出，問到可認同她會憑此劇摘下視后？鼎爺說：「好多嘢公司決定，有啲嘢唔使講到明。」同劇的官恩娜昨日在尖沙嘴出席活動時說：「套劇係叫人唔好吸毒，我見啲人話想睇呢場，點解會咁變態想睇人被強姦？」<br>此外，子珊跟錢嘉樂和黃宗澤等昨在上海出席「壹基金慈善房車賽」，大會安排眾星昨午進行練習，子珊和錢嘉樂得到最好成績。<br>採訪：葉雪</p><p>一網講盡：「眨吓眼miss咗」</p><p>徐子珊被輪姦戲前晚千呼萬喚始播出，當網民滿以為TVB突破界限，可欣賞子珊的忘我演出，結果換來這一秒鐘的無奈與無限憤慨，令一眾鍵盤戰士留言發炮。<br><br>走甜少冰多奶：<br>又周圍講到自己要預備輪姦戲好有壓力乜乜物物，點知出嚟得嗰一秒。<br><br>你唔好吹大d：<br>眨吓眼miss咗。<br><br>圓宰：<br>輪姦犯完事後，幾條友冇任何表情交流，至少都一齊淫笑舔脷抽褲頭吖，失策！<br><br>Cookiesruby Ruby C.：<br>一秒好hea！子珊演技係進步咗！阿Pat真係好慘……<br><br>Edwin：<br>扮輪姦嗰幾位演員幾好戲喎，完全演繹得排隊嗰種既興奮又心急嘅心情。<br><br>資料來源：高登討論區、facebook</p></body></html>
<html><header><meta charset="utf-8"><title>拒載有理　司機毋須擔心</title></header><body><h1>拒載有理　司機毋須擔心</h1><p>【本報訊】華姐每天截的士遊車河，開車後卻聲言冇錢，不付現金只交欠單，在的士司機間早已廣傳，所以大都對她的揮手叫車視若無睹。但華姐卻樂此不疲抄下的士車牌，列出拒載條例要狀告的士司機，不少的士司機坦言擔心惹上官非。</p><p>有拖冇欠　難以追討</p><p>大律師陸偉雄卻認為司機不必擔心，「條例唔係咁死話你唔載就係拒載。舉個例，個客揸住把刀截車，你唔載佢係合情合法。你明知個客係畀唔到錢而唔載佢，亦係一個好合理而且充份的理由，就算告到上法庭我相信個官都會信。」他指華姐其實十分精明，沒觸犯任何法例，「佢上車無耐就同你講冇錢畀，又會寫欠單答應還錢，咁樣做司機只能夠入稟小額錢債庭追，冇其他嘢可以做。」他說車資僅一百幾十，相信不會有人為此鬧上法庭，加上她答應官司完結才還錢，沒有確實還款期限，即使上法庭也難以追討。</p></body></html>
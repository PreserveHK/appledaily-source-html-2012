<html><header><meta charset="utf-8"><title>宅錄：動杯弄碟　綠野家中</title></header><body><h1>宅錄：動杯弄碟　綠野家中</h1><p>大笨象會跳舞，馬騮仔會上樹！香港人日日返工返學，猶如愁困石屎森林，想接觸大自然野生動物，一年去一次海洋公園就得！想親近啲？不如試吓在家中打造一個夢幻動物園，日日返屋企有如上演《綠野仙蹤》！<br><br>記者：陳家蕊<br>攝影：陳盛臣<br>Model：Cherry@PureModels</p><p>歐美版　石屎動物園</p><p>香港商場悶透，完全是大型連鎖店密集式攻勢！朋友介紹中環僅存一些特色小店，踩落鴨巴甸街就馬上撞見一間專賣森林動物家品小店——MushRoom。<br>推門入內，馬上被松鼠、兔仔、長頸鹿等夢幻家品所包圍，店主Mandy話：「全部係我從歐、美等地搜購，當中好多仲係不太知名嘅獨立設計師傑作，所以一定夠晒特別！」<br>Mandy話開初只係覺得動物造型產品好靚，到後來發現自己所搜購的，原來全是森林動物種類，於是把心一橫，打造了一間充滿童話故事感覺的家品小店。</p><p>初階森林　杯碟玩起</p><p>一開始打造家中動物園，簡單的小杯、碗碟，較易融入一般居室之中！Mandy推介初階玩家可買下她的最愛——由多倫多immliving設計的動物杯：「松鼠藏入杯中卻露出尾巴，倒入湯、茶，松鼠仔半泡在水中，簡單設計卻充滿童真玩味！」</p><p>擺設篇</p><p>杯碟篇</p><p>獵頭文化周圍掛</p><p>獵人將動物「獵頭」掛於牆上，聽落真係幾得人驚！但當換成可愛毛公仔頭，你又點睇呢？這是小童家品店——petitbazaar，法國人店主NarguessSousi，將西人獵頭文化引進香港的小變奏，藝術雕塑化後，大人小朋友睇見都會鍾意！</p><p>動物咕　玩家變</p><p>如果你係一心一意打造家中動物世界，不妨考慮家中添置動物形的傢俬！但係傢俬始終好難成日更換，咁不如簡單在大廳的梳化添加奪目的動物圖案咕，一樣咁有用啦！</p><p>a.MushRoom（28517688）<br>b.Homeless（25811880）<br>c.petitbazaar（25442255）</p></body></html>
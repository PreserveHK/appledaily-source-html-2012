<html><header><meta charset="utf-8"><title>中環在線：30連張有人接貨淨賺9.4萬 - 李華華</title></header><body><h1>中環在線：30連張有人接貨淨賺9.4萬 - 李華華</h1><p>之前勁炒嘅中國銀行紀念鈔，華華原本以為熱潮經已冷卻咗，但原來內地仲好有需求喎。有炒家朋友（唔係朋友個朋友）同華華講，佢啱啱放咗自己套「百年卓越共創繁榮」三十連張紀念鈔，現兜兜收咗成10萬蚊港紙，一個月唔洗就賺咗9萬4銀喇！</p><p>深圳交收過戶</p><p>據華華朋友講，佢係喺網上放售呢套紀念鈔嘅，原本都冇諗過可以賣到幾多錢，點知有人出價10萬銀，咪賣畀佢囉。佢話買家係大陸人，仲等登揀咗喺深圳嘅銀行裏面交收㖭，一手交貨，一手入錢落戶口，乾淨利落。<br>佢仲話，之前雖然有人聲稱套三十連張已喪炒到22萬銀，但講嚟講去都好似只係一個炒價，應該就冇成交到，所以佢見個買家出個價都唔錯喎，咪放咗佢囉，做人又點會次次都可以賺到盡呢？<br>華華都講得佢講得好啱，不過，見佢一鋪賺咁多，華華即時怪責自己居然連上網抽都懶囉……</p></body></html>
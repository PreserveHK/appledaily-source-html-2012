<html><header><meta charset="utf-8"><title>市民狂鬧　唔係選八婆</title></header><body><h1>市民狂鬧　唔係選八婆</h1><p>【本報訊】特首候選人電視論壇演變成唐英年大爆梁振英真面目的真人騷，市民昨致電電台烽煙節目，指兩位候選人的辯論令港人失望、丟架，批評二人誠信破產，不配做香港的特首，一定要有普選。有聲稱是選委的聽眾更直言，辯論令他更加認識唐、梁二人，決定投白票。<br>香港電台節目《千禧年代》昨早特設「特首選舉號外」環節，開放大氣電波予市民發表意見。</p><p>「中央揀嘅都係垃圾」</p><p>市民陳先生指辯論令人失望，認為特首選舉應該係由一班優秀的人出選，「唔係好似細路仔咁，你一言我一語喺度舌戰」。他又說，原本寄望論壇可令港人更了解各候選人政綱，不是互揭黑材料，「市民唔係想睇鬧劇、邊個最衰，係想知未來有乜建設性嘅嘢做到」。<br>唐先生更批評，兩個候選人都誠信破產，「證明中央揀畀香港人所謂可接受（特首）都係垃圾，所以一定要有普選，隨便一個上台都係災難。余太則呼籲選委投白票，「兩個都揀唔落，一個正直但蠢得滯，爆料蠢到加零一。梁振英就咁奸，有鑊就卸，有功就自己邀，係香港人災難，揀過有能力嘅人啦。」</p><p>原望論政最終又抹黑</p><p>此外，也有多名市民指摘唐英年在論壇上爆政府高層會議資料是不負責任，「作為政府嘅高級司長，好多機密政府要採取保密，而你喺全港觀眾面前爆出來。」歐小姐更指唐英年言論不可信，「唐生你不嬲都講開大話，講多次，對住700萬人講又有乜奇怪呢。除非畀到進一步嘅事實，否則我唔信囉！」她稱，原本希望論壇可集中討論政策，但最終又是抹黑，「我哋係要選一個對香港政策事務熟識嘅人，唔係選一個八婆出來。」</p></body></html>
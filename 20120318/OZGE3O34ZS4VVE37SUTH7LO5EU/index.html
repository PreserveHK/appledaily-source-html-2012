<html><header><meta charset="utf-8"><title>趣趣地：狼隊加強保安擋粉絲</title></header><body><h1>趣趣地：狼隊加強保安擋粉絲</h1><p>喺英超深受降班威脅嘅狼隊，表現每下愈況；之前喺聯賽主場輸俾布力般流浪之後，有200個激進狼隊粉絲（圖），更意圖攻擊球隊嘅班主摩根、中場奧哈拉同佢手上抱住嘅BB。今日狼隊仲要迎戰榜首曼聯，狼隊方面表示將會加強保安，仲可能安排貼身保鑣保護一班球員同職員，完場後由秘密通道離開。</p></body></html>
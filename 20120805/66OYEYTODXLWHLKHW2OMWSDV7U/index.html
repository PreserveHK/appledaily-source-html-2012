<html><header><meta charset="utf-8"><title>GiGi停工生蛇B</title></header><body><h1>GiGi停工生蛇B</h1><p>梁詠琪（GiGi）昨日在將軍澳為新國語碟舉行簽唱會，即場唱了數首新歌又與fans玩遊戲。她透露完成新碟宣傳後，會無限期放假，直至與老公Sergio成功造人為止。</p><p>BB香港製造</p><p>GiGi昨日身穿粉紅色鬆身裙，明顯發福不少，她表示由年頭開始已計劃生育，希望明年生蛇B，她笑說：「係咁諗，希望用最自然方法，我哋之前有做身體檢查，大家都健康。我成日講笑話呢隻係我最後一隻碟，因為人大咗，重心會放喺家庭。」她又表示生B將會是「香港製造」，她說：「會madeinHongKong，喺香港讀書，老公都同意。」至於新碟在台灣大勝同期出碟的容祖兒，她說：「我哋風格唔同，希望多啲香港歌手喺台灣出國語碟。」<br>採訪、攝影：文國駿
</p></body></html>
<html><header><meta charset="utf-8"><title>都是那些年：文雪兒惜張國榮早逝</title></header><body><h1>都是那些年：文雪兒惜張國榮早逝</h1><p>16歲出道即做女主角的文雪兒，淡出娛樂圈多年轉戰商界，略有成績，經歷過高低起跌，眼見昔日合作的張國榮、鍾保羅一一離世，令她學懂珍惜與平衡生活，隨着兩個女兒長大，文雪兒準備過自己想過的生活，愛演戲的她，已裝備好，隨時復出。　撰文：羅美倫</p><p>現年52歲的文雪兒76年加入佳藝電視，即與米雪成為當家花旦，78年佳視執笠被亞視挖角，她的古裝最深入民心，其中與張國榮合作《浣花洗劍錄》成螢幕情侶；在青春劇《甜甜廿四味》再配鍾保羅及莫少聰，同劇還有剛出道的關之琳，一直擔演女主角的她，至80年代末過檔無綫發展，91、92年拍完《劍魔獨孤求敗》、《皇家鐵馬》等便退出娛樂圈。</p><p>開美甲連鎖店</p><p>轉眼20年，文雪兒已是10多間美甲連鎖店的老闆，千禧年她因興趣與幾個朋友合資經營，估不到越做越大，發展成自己的事業，文雪兒說：「最初只係諗住打發時間，嗰時細女四歲，大女八歲，佢哋大咗時間多咗，仲專注去做，估唔到可以經歷沙士、金融海嘯，無心插柳由師奶玩意變大生意。」生意已上軌道，即使早前有人邀請到大陸開店，但文雪兒拒絕：「我覺得人要珍惜家現有嘅嘢，要享受吓，唔使太嘆又唔好太辛苦，要平衡，有事業都要有家庭，我自細做嘢咁多年，家都夠自己用同夠女讀書，唔需要做得太辛苦。」年輕時日捱夜捱，易滿足的文雪兒開始要享受人生，跟以往的經歷大有關係。</p><p>人生如戲，當年做女主角的她，男主角配過張國榮、鍾保羅、傅聲，可惜三人都英年早逝，而合作過的車保羅現在是月入數千的醫院雜工，生活拮据，關之琳由小女孩變成富婆，這一切的人生變化，都令文雪兒感慨萬千：「真係唔相信張國榮走咗，佢咁鍾意自己點會自殺？所以病係幾恐怖，亦冇得解釋；關之琳第一套劇就係《甜甜廿四味》，第一次見佢，嘩，呢個女仔靚到吖！做女仔都鍾意望住佢，佢做富婆或者任何嘢都好，最緊要開心。」<br>提起舊拍檔，文雪兒一下子走進時光隧道，她說：「記得傅聲死前一日仲喺片場扮狗咬我腳嚇我，佢係可愛小男孩，同佢開工冇冷場，佢好識人；鍾保羅可能係一時間欠債諗唔通，當時佢喺無綫做嘢，如果肯斬咗之前嘅嗜好，叫人畀啲時間，相信可以還債唔使嘥咗條命。」提起昔日拍檔，喚起文雪兒的陳年記憶，她還記得跟鍾保羅拍《甜甜廿四味》，睇住他被車撞受傷，她說：「因為佢受傷，套劇結婚時係鍾保羅，瞓醒變咗係莫少聰。大好青年就咁走咗，所以我要過自己嘅生活，做自己想做嘅嘢，以興趣行先。」</p><p>積極裝備復出</p><p>現時文雪兒跟建築師老公及與前夫所生的19歲大女兒張筠、15歲細女李佳欣生活輕鬆，問她可有戲癮，想過復出？文雪兒坦言：「有㗎！我一向鍾意做戲，一開頭就做女主角，到九幾年唔大唔細時又做唔到姐仔媽咪，啲角色唔係好適合自己，不如唔做，不過家覺得可以做楊怡阿媽喎，有番啲戲癮。」原來無綫有斟過她拍劇，只是文雪兒未遇到適合自己的劇本，只要適合，隨時復出，她笑言：「唔急，我不斷裝備自己，keep住唔會畀自己肥或者殘，隨時準備好喇！」</p></body></html>
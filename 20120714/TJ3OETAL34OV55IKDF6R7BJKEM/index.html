<html><header><meta charset="utf-8"><title>外星連環圖謝茜嘉一家戴帽嘆世界</title></header><body><h1>外星連環圖<br>謝茜嘉一家戴帽嘆世界</h1><p>荷李活女星謝茜嘉艾芭同老公CashWarren、大女Honor及細女Haven齊到意大利度假，噚日約埋成棚人出海，成船女士包括兩個細蚊女都戴帽防曬，老公就指手劃腳好威咁款，而喺謝茜嘉懷中嘅1歲BB女Haven仲好似攤屍咁，認真笑爆嘴。之後全家轉戰另一架遊艇曬太陽，絕頂梳乎！</p></body></html>
<html><header><meta charset="utf-8"><title>蘋機會：HP防刮筆電　狠不留痕</title></header><body><h1>蘋機會：HP防刮筆電　狠不留痕</h1><p>汽車有強化玻璃，估唔到連筆記簿電腦都有用到類似設計，HP新推出全球首部採用防刮玻璃覆蓋屏幕的ENVY14Spectre，美觀得來，仲有極強保護性，實試過出動刀實刮，表面完全無留下傷痕，加上採用Ultrabook規格機身，外出使用輕鬆又份外放心。<br><br>記者：許福合<br>攝影：劉永發<br>Model：ChristieYuen@Sign</p><p>實試刮芒</p><p>這部Spectre機身有唔少值得留意，首先，作為流動型的高階筆電，外形設計自然滿足時尚品味，而且因為規格以Ultrabook為準，在重量到機身厚度，Spectre都可拿到輕薄的評價。打開機蓋後，仲可留意到原本只係13.3吋機身上，竟然放得落14吋屏幕，主要原因就係薄邊框設計，美觀之餘，用家會有更大的視角。<br>Spectre仲係首部有防刮玻璃的筆電，除了屏幕外，防刮玻璃會覆蓋頂蓋、手枕及TouchPad等位置，既保留有玻璃透光亮麗的優點，仲有防刮效果，可避免一般使用時的機身損傷。作為愛機之人，筆者特別關注防刮性能，特別出動三重「武器」挑戰佢。先使用輕武指甲，再用硬幣，結果輕易無傷過關，連手指模都唔覺有，最後使用重裝刀，向屏幕連刮多刀，都無留有痕迹，雖然筆者未下重手，但對應付正常使用下的損傷，這個級數的保護，應靠得住！</p><p>三級試刮</p><p>人性化鍵盤燈光</p><p>Spectre還有幾處人性化的設計，鍵盤上設有燈光，開關設定並非一般偵測環境亮度，而係內置先進的距離感應器（ProximitySensor），最強是感覺到用家靠近時，就會將鍵盤燈光開啟，相反，當用家離開電腦後，就會將燈光關閉，比起感光式開關，更加實用！音效亦係Spectre強項，內置BeatsAudio音效技術的揚聲器，好聲之餘，開大聲點都唔覺拆，而且低音亦有份量，看電影炸機效果都不俗，機身旁邊仲有JoggerDial，可以微調音量，按下去仲可以啟動《BeatsAudioManager》，將音色校到最啱聽。配合HPWirelessAudio技術，可將音樂以串流方式分享至最多四個裝置，方便將音樂放到家中不同角落。</p><p>HPSpectre</p><p>處理器：IntelCorei7i7-2677M1.8GHz<br>屏幕：14吋<br>記憶體：4GBDDR3<br>硬碟：128GBSSD<br>系統：Windows7HomePremium64-bit<br>查詢：HP（800938833）</p></body></html>
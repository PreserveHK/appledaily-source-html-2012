<html><header><meta charset="utf-8"><title>雲想衣裳：殺落灣仔　嘆北歐風</title></header><body><h1>雲想衣裳：殺落灣仔　嘆北歐風</h1><p>歐洲確是不少人夢寐以求的國度，不論是藝術、文化或時裝，硬係有份魔力。你說崇歐好崇優也好，總之多幾個歐牌選擇作搭配，點都好過只由幾大專門店拍板教你點買衫。北歐小店Vie，專入全港獨有的瑞典、丹麥、芬蘭、挪威潮牌，明玩簡約Wearable路線，絕不難Carry。<br><br>記者：雷福財<br>攝影：伍慶泉<br>模特兒：Alina@StarzPeople<br>化妝：呂旻熹<br>髮型：Guardi@P.O.PHairdressing</p><p>一手孕育giordanoladies</p><p>要找Vie其實不難，從聖佛蘭士街直上，走到右方的寶豐大廈後，轉右入進教圍便能到達。店外以全白牆及櫥窗配合一行行的黑色分間，店內則統一以白牆白磚為設計，貫徹店主Melina鍾情北歐簡約美。半鏟青半長髮的Melina，外形Cool爆，但一談起北歐時裝，猶如開籠雀，更由讀書談到工作代表作。畢業於理工大學時裝設計，典型傳統時裝迷，現時大家唔買都聽過的本地薑giordanoladies、giordanoconcept當年就是由她掌舵下誕生，對於如此代表作，Melina反怕被指抽水，着小記略提即可，低調。</p><p>香港乜都有　獨無個性</p><p>97年加入Giordano，一做十年，最後由CreativeDirector轉做ckJeans及Underwear的CountryManager，管理香港區營運及生意，亦因經常公幹，自此更愛上了北歐時裝，繼續為興趣進發。Melina說：「香港其實好幸福，甚麼國際品牌都有，巴黎、米蘭、倫敦、紐約都有，但各大商場品牌都用同一成功Formula去Run，爭入大中華，越開越多同時就變成濫、無個性，其實這不是壞，供求關係啫，只係還有一班客人是有經濟能力又想與眾不同，就會轉搵一些少有品牌。加上讀書嗰陣已迷戀瑞典時裝，佢哋又不會主動跟潮流打ChinaMarket，於是便一個人膽粗粗走去嗰邊傾代理。」一眾經Melina引入的瑞典品牌FilippaK、Swedishhasbeens、Dagmar、Odeur外，還有來自丹麥的男裝WonHundred、Hammerthor及芬蘭的aarikka、Marimekko，以上你都曾經聽過買過，就證明你係超級時裝精。</p><p>為搵錢實唔開店</p><p>對北歐時裝如此推崇備至，原因不是賣相浮誇，反而獨愛其人性化設計，款式切合北歐人對可穿性的宗旨，夠LongLasting。「如果說要搵錢，其實我唔揀開舖，打工仲好。只係讀書時期，影響得我最深係北歐時裝，Design好低調，但好着重物料運用，考慮用家，例如丹麥的Hammerthor出品的底衫，係用傳統織布機，洗極都唔會起毛頭，但從外表你可能會覺得好Simple。總之現時入緊的牌子未開店前已經着緊。」Vie將陸續引入及代理更多瑞典潮牌，帶你遊盡北歐四國。</p><p>Vie（28041038）<br>灣仔進教圍2號舖</p></body></html>
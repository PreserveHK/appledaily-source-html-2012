<html><header><meta charset="utf-8"><title>趣趣地：熱火仔竟入世界波</title></header><body><h1>趣趣地：熱火仔竟入世界波</h1><p>咪以為仔波好低水平，其實一樣有世界波睇。一場喺美國紐約州踢嘅U15組別賽事，Hauppauge巴西對DixHills熱火，熱火嘅小朋友布基斯（圖）喺禁區接應角球，背住龍門用後踭接應，𢭃番個波喺自己面前再倒掛射入，簡直係技驚四座。</p></body></html>
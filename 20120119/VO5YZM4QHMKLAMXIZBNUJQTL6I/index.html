<html><header><meta charset="utf-8"><title>觀眾玩嘢嗌何小姐柏豪開騷裝聾扮儍</title></header><body><h1>觀眾玩嘢嗌何小姐<br>柏豪開騷裝聾扮儍</h1><p>一向緋聞不絕的周柏豪前晚在九展舉行音樂會，曾被傳與他拍拖的吳雨霏（Kary）現身打氣，近日被指是其圈外女友的Stephanie也有到場。柏豪表現落力，但有觀眾忽然大叫何小姐，明指賭王千金超雲及超蓮，擺明玩嘢。</p><p>周柏豪前晚在九展舉行「SeeYouSoonConcert2012」，原本住院的外婆由周弟陪同下到場打氣，圈中好友余文樂、丁子高及同公司的董敏莉和楊愛瑾（Miki）等亦有捧場，鄭伊健和連詩雅擔任表演嘉賓。</p><p>被伊健突擊嚇親</p><p>曾跟柏豪傳緋聞的吳雨霏大方坐在台下睇騷，近日被指是柏豪圈外女友的Stephanie據悉亦有到場。Miki現任男友、永安太子爺郭永淳，最近被踢爆原來是連詩雅的舊愛，兩女同場表現尷尬。<br>整晚柏豪落力演出，但途中突然有觀眾玩嘢大叫：「何小姐！」擺明是指曾跟柏豪傳緋聞的超雲及超蓮兩位賭王千金，不過柏豪詐儍說：「我真係聽唔到你哋叫乜。」尾聲時，伊健忽然現身跟柏豪合唱《友情歲月》，令他一臉愕然，要伊健拍一拍他才開口合唱，認真搞笑。</p><p>Miki舊情敵碰頭</p><p>完騷後，柏豪坦言唔夠喉，談到緋聞女友Kary現身撐場外，其圈外女友Stephanie有否到場？柏豪坦言：「應該有嚟，不過我唔知佢坐邊。」Kary到場，是否需要向Stephanie備案？柏豪聲稱：「我同佢其實只係好朋友，唔係女朋友，所以唔需要交代。」<br>問連詩雅和Miki合照會否尷尬？她說：「起初我哋仲一齊坐，佢都有叫我goodshow。」連詩雅不停大讚柏豪有風度和孝順，問她會否愛上柏豪？她說：「唔輪到我。」採訪：譚倩宜<br>攝影：葉君海</p></body></html>
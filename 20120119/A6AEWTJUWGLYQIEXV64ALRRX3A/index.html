<html><header><meta charset="utf-8"><title>宅錄：手雕古全盒　透貴氣</title></header><body><h1>宅錄：手雕古全盒　透貴氣</h1><p>膠！係最偉大之發明，不過亦摧毀古中國文明，問八、九十後對全盒觀感，答案等同聖誕樹、帶着一陣濃重臭膠味！舊時人全盒究竟是何樣光景？今日小記做一回歲月神偷；古樸的木全盒，手雕彩繪帶着傳統的一份重量；新年就是一種傳統，愛的也是一份傳統。<br><br>記者：陳家蕊<br>攝影：黃子偉<br>Model：Mandy@Puremodel</p><p>紅木雕通　瓷碟手繪</p><p>新年利用全盒載糖招呼親友，可以講係中國歷久不衰的傳統習俗，早在一千四百年前唐代就出現，當時稱之為「春盤」，及後改為「攢盒」，「攢」音也讀為「全」；講咗咁多全盒歷史，之唔係想介紹款充滿傳統中國Feel嘅全盒畀大家！<br>明清時期全盒，主要用酸枝做盒身，內藏陶瓷製成的小碟子盛載糖果，而每個碟子都會有手繪吉祥圖案；當然！這類全盒現在好可能要在古董店中找尋了！<br>今天這個經過改良的全盒，盒身依然保留了木製、人手雕刻等特色，但木料就改用了傳統中國家具常用的紅木，原因紅木價錢不算昂貴，不用上四、五千元才可擁有；另外小碟子上的吉祥圖案，依然用人手繪上，整個全盒就如一個中式藝術品，放在家中，貴氣逼人，親友一看就知道你是大富之家。</p><p>經典膠全盒</p><p>西洋全盒　擺出高貴</p><p>全盒款式千奇百趣，和風、卡通乜都有，總之力求七彩奪目；驚太花巧襯唔起你屋企嘅簡約設計？咁你可以考慮歐美西洋款式糖果碗碟，簡單得嚟又不失高貴。</p><p>查詢：</p><p>a.景德行（25285789）<br>b.集雅廊（25218626）<br>c.崇光（28338338）</p></body></html>
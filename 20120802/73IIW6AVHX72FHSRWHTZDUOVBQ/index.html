<html><header><meta charset="utf-8"><title>Game道：網購《NFS》送Benz</title></header><body><h1>Game道：網購《NFS》送Benz</h1><p>《GT》系列係好靚好真實，不過山內一典學埋王家衞，2046年先出一集，等到人都癲。講靚車Modeling，家陣《Forza》同《NeedforSpeed》系列密密出、不斷進步，靚車早非《GT》專利。好似《NFS》咁，新一集《MostWanted》，畫面又再進化，你睇宣傳照架寶馬，頭燈唔係齋發光咁簡單，連聞名嘅AngelEyes發光特色都展示到出嚟！新作繼續大玩兵捉賊追逐戰，雖然我永遠唔明，警車有乜本事追到林寶拉利氣咳，不過有大量靚車揸就夠了。官網剛宣佈幾個大網站有唔同特典送，好似Amazon送黑魂版BenzSL65AMG、Tsutaya就送FordF-150，幾吸引喎！遊戲11月先出，大把時間畀你上網定。<br>網址： http://www.needforspeed.com </p></body></html>
<html><header><meta charset="utf-8"><title>維護連詩雅遭狂插周柏豪自爆同猛男影裸照</title></header><body><h1>維護連詩雅遭狂插<br>周柏豪自爆同猛男影裸照</h1><p>周柏豪早前在微博力撐師妹連詩雅慾照事件，因而被網民狂轟撐錯人，對師妹憐愛有加的柏豪，為免連詩雅再被追問事件，前晚兩人出席活動時，柏豪繼續硬挺師妹，並不惜自揭曾拍裸照，又自爆想在鬧市裸跑以轉移大眾的視線，認真廿四孝師兄。</p><p>現年26歲的周柏豪和22歲的師妹連詩雅前晚到九展出席「業餘飛鏢聯賽嘉年華」活動，柏豪因在微博留言力撐拍慾照的連詩雅而被網友狂鬧。</p><p>更衣室大解放</p><p>柏豪自言有人已向他報告，但他沒有看有關留言，他說：「入行咁耐識選擇聽定唔聽，冇影響心情。我入行後先識佢，覺得佢好畀心機做嘢、好學同做音樂，喺我面前好乖，一定支持佢。」<br>深得師兄力挺的連詩雅大為感動，並表示要請食飯答謝柏豪及所有公司同事，她自言從未試過做一份工作所有同事都力撐自己，大家關係就像一家人，令她十分開心。身旁的柏豪為免師妹被記者追問，不惜自爆曾與同性在更衣室內拍疑似裸照，他說：「嗰啲係以前嘅嘢，每個人都影過好多好樣衰嘅相，我都有，你哋問我啲朋友攞，我最激係男同男影，喺更衣室鬥影，唔係親密。」</p><p>裸跑轉移視線</p><p>至於是否裸照，柏豪直認都可以這樣說，並強調並非因為身軀見得人，只要影出來沒肚腩夠靚就得，他笑說：「做乜講呢啲嘢，總之佢（連詩雅）影嗰時係細路仔，家好似抹殺咗佢努力工作，嗰日佢喺公司開記招，我仲提議不如我去時代裸跑轉移視線，不過講就天下無敵。」<br>連詩雅即笑指師兄裸跑及裸體都不好，以免冷親。柏豪亦覺得現時科技發達，四周圍都可以拍到照片，不單止藝人，所有人都要小心及不要信錯人。<br>採訪、攝影：胡比</p></body></html>
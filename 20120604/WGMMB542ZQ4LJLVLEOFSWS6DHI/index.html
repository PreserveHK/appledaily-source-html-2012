<html><header><meta charset="utf-8"><title>花絮四眼阿旦守龍冇失波</title></header><body><h1>花絮<br>四眼阿旦守龍冇失波</h1><p>金牌司儀鄭丹瑞（圖）噚日做龍，幫晨曦名人隊把關對有譚詠麟、黃日華等嘅明星足球隊。雖然要打波，但阿旦仲戴住眼鏡落場，點都唔肯除低，可能想睇嘢清楚啲啩。事實上，佢全場左撲右撲，雖則動作有啲生硬，但最重要係力保不失，幫球隊贏1:0。</p></body></html>
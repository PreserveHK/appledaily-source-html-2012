<html><header><meta charset="utf-8"><title>外星IQ題：周六加強版</title></header><body><h1>外星IQ題：周六加強版</h1><p>1）戴利隔籬係邊位？</p><p>A）女友　B）細妹　C）家姐　D）阿媽<br><br>（答案請在內文找）<br><br>幾時都話靚仔有着數，好似18歲英國跳水神童戴利參加完倫奧後，前日就喺倫敦出席自傳簽名會掘金，佢一騷個銅牌出嚟，即刻有女埋身攬佢腰，你估呢位女子係戴利嘅邊個呢？之唔係佢阿媽囉！</p><p>2）Q太郎嘴係邊個阿媽？</p><p>（答案請在內文找）<br><br>你冇眼花，相中呢位女士真係90歲阿婆，但居然仲着短裙，對腳又滑過好多後生女。最頂癮係佢個嘴厚過舒淇同安琪蓮娜祖莉，直逼Q太郎。唔知史泰龍見到佢阿媽靠人工方法執成咁，會唔會勸下佢呢？</p><p>3）邊個大隻佬玩過山車？</p><p>（答案請在內文找）<br><br>邊個咁大膽，喺迪士尼玩過山車嗰陣唔握實扶手，仲要懶醒對準影相位擺大隻佬甫士？畀個貼士你，呢位仁兄好鍾意同蠍子做朋友，啲人通常記得佢個外號多個真名，估到未？佢就係TheRock狄維莊遜喇！</p><p>4）銅像真身係乜水？</p><p>（答案請在內文找）<br><br>呢兩日喺紐約、洛杉磯等地嘅H&amp;M門外，都擺咗呢個淨係着底褲嘅型男銅像，鬼咁搶眼，如果集合埋咁多個一次過showoff仲得了嘅？分分鐘啲人癲過去尖嘴影多啦A夢。斷估銅像真身碧咸平時都習慣俾人圍，今次收咗錢代言，仲有銅像代勞，都冇所謂啦。</p></body></html>
<html><header><meta charset="utf-8"><title>快咇貼「7」字涉刑毀被捕</title></header><body><h1>快咇貼「7」字涉刑毀被捕</h1><p>【本報訊】在多名立法會新界東候選人海報，貼上屬人民力量候選人「慢咇」陳志全編號「7」字貼紙的「快咇」譚得志，昨日下午約3時半，在大埔被警方以嫌涉「刑事毀壞」拘捕扣留調查，案件由大埔警區重案組第三隊跟進。本報昨晚致電快咇，查詢他能否保釋外出時，他只稱：「我家唔方便講，係咁先、係咁先。」之後匆匆掛線。</p><p>貼紙來自慢咇競選團</p><p>陳志全昨晚接受本報電話查詢時，指昨日早上曾與快咇通電話，其間快咇已稱知道大埔警署想找自己，陳志全向他表示如有需要，會找律師提供協助。陳志全表示，自己亦是前晚從網上才得悉自己的參選貼紙，被快咇貼在多名候選人海報上，事前並不知情，「我諗佢（快咇）係諗住惡搞，但選舉期間呢啲嘢係敏感啲，同大家緊張啲，我知好多候選人都有報警，個後果可能都會幾嚴重」。<br>陳志全表示，不擔心事件會影響自己選情，因為他無意損害其他新東候選人利益，「我哋唔係想混淆視聽，想人見到個7字，就會投我哋」。陳志全又指，認識快咇多年，知道對方一向是「比較貪玩，比較愛整蠱人」。對於快咇的「7」字貼紙來源，陳志全相信是取自其競選團隊，「佢（快咇）啲貼紙應該係攞我哋嘅，唔知喺我公司攞到定點樣，我事前唔知道」。</p></body></html>
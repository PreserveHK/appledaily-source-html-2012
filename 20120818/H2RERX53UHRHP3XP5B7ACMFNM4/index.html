<html><header><meta charset="utf-8"><title>體壇帥哥鬥搶鏡</title></header><body><h1>體壇帥哥鬥搶鏡</h1><p>英國跳水神童戴利最近非常出位，唔單止以泳褲打呔look上電視搶晒所有人鏡，仲將奧運五環紋喺右臂內側，話幫自己慶祝18歲生日喎。至於美國泳手洛捷迪喺另一節目就俾女星姬絲汀貝爾搞搞震，但佢唔嬲之餘仲借啲金牌畀靚女戴上身威威。</p></body></html>
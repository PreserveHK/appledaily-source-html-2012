<html><header><meta charset="utf-8"><title>投資貼士：老行尊贈言　高息藍籌迎升接福</title></header><body><h1>投資貼士：老行尊贈言　高息藍籌迎升接福</h1><p>去年股市幾度恐慌式下挫兼「Chok上Chok落」，散戶驚過坐過山車。隨着送兔迎龍，若全球歐債危機得以化解，股市一定生龍活虎。投資者龍年策略是否「守株待兔」，抑或可以飛龍在天，本報訪問了老行尊及學者分享心得。<br>記者：陳偉燊、石永樂、黃玉麗</p><p>蔡太：趁跌市執平貨</p><p>在股票市場打滾數十年的中潤證券主席蔡陳葆心，新一年同股民不談貼士，只說風險，大家別以為沒有股份推介就無意思，經驗對於股民來說，不用輸就是贏。<br>雖然目前市況較為低迷，蔡太認為，市場有上有落是必然的事情，她提醒股民，當前市場充斥衍生工具，令到交易市場有如賭場，她因此勸喻他們不要炒賣衍生工具。<br>股民更需要反省，不要「爛賭」，若一定要參與窩輪及牛熊證買賣，一旦遇到損失就要收手，根本不能夠抱一朝發達的心態參與，始終要保持理性。<br>隨着當前市場由低位慢慢向上推高，風險未算太高，她認為尚有資金的投資者，可以趁機會「執平貨」，選擇那些具備良好管理層，做生意又穩陣，加上會派發股息的股份作為選擇。屬於前述條件的，則以藍籌為主。</p><p>薦買建行　下跌風險細</p><p>亂世炒藍籌，都要識貨。蔡太在過去數年，最愛投資股份，竟然是內銀股，一眾內銀股中，她鍾情建行（939），「買建行好穩陣，每次建行大跌我都買少少，放埋一邊。」<br>對於近期中銀監主席尚福林指，近年銀行業無論是資產規模，還是盈利水平，都保持快速增長。然而，隨着國民生產總值增速逐步放緩，銀行資產規模的基數日益擴大，銀行業保持同水準的高速發展已不太現實，也不可持續。<br>蔡太表示，「歐美經濟差累及全球，所有股份都跌，建行都會受影響，我一定預咗。」相對其他股份，建行股價下跌風險不大。<br>她認為，手上多餘錢不多的股民，建行一跌都可以買少少。本錢多的就買多幾隻股份，如和黃（013）、中電（002）與九倉（004）。<br>翻查蔡太提到的4隻股份，其中愛股建行以息率4.36厘計，是不錯的投資選擇。</p><p>董偉：首選買內銀股</p><p>在香港見證股票市場數十年發展的眾利股票公司主席董偉表示，若沒有能力沽空，又不做孖展的話，大家龍年投資策略只有4個字，就是「耐心等待」。<br>當然，唔係個個願意守株待兔，事關大家已經「送兔」，現在「迎龍」。如果股民手頭有資金的話，董偉認為可以選擇那些派發股息的大藍籌股，例如表現相對以往為佳的內地大型銀行作為選擇，應該可以取得好的回報。同樣內地A股的市盈率相比市場高峯時回落很多，目前是買得過的時間，但是他認為，當中難免波動。<br>作為老行尊，董偉提醒股民要小心，歐洲債務隨時有爆發危機。股民有錢賺，同業始可撐下去。<br>董偉表示，目前市況表現不正常下，可幸是香港同業本身有實力，仍然支持得住。如果前景轉好，他相信同行、投資者及炒家都有意支撐下去。大家喺龍年無論身體與財富依然「龍」咁威。</p><p>新地太古長實值博</p><p>董偉精選幾隻股份，當中有3隻本地地產股，包括新地（016）、太古（019）與長實（001），上述股份股息收益率約4厘左右，「睇股息收益率可能與通脹計，認為只係一般，但佢哋市盈率由5至7倍不等，好低，可以考慮。」<br>然而董偉亦鍾情內房股，如恒大地產（3333），買入原因好簡單，就是恒大賣樓成績好。<br>恒大地產在一眾內房股中，是董偉獨愛，至於內銀股，這位股壇老手都「偏食」，只揀中銀香港（2388），「唔好買其他內銀股，工行（1398）與交行（3328）都可以考慮，其他信唔過。」<br>董偉表示，買上述股票適宜低吸，尤其短期內，市況好波動，不宜高追，「我炒咗幾十年股票都未見過啲股票咁平，但我要重申，家個市唔正常，所以買股票要量力而為。」</p><p>《業界學者投資心得》<br>詹培忠：小心做大戶點心</p><p>在股壇縱橫數十年的立法會議員詹培忠指出，雖然近期市況低迷，成交不多，但他認為，股票市場有起有跌，此屬正常，始終市場有周期性。<br>他認為政府一向無照顧證券界，要先檢討自己的生存條件，自求多福，亦不能夠單靠「食老本」。<br>股民在當前市況下，詹培忠指出，要提防成為大戶的點心，並且要等待機會。他認為，證監會應該要做好股市警察的角色，平衡各方利益，保障投資者，以及「做大個餅」（令市場進一步壯大）。</p><p>蘇偉文：在波動市搵機會</p><p>恒商管理學院商學院院長蘇偉文認為，龍年環球的經濟環境比兔年肯定更加波動，勢將來個「翻雲覆雨」，他強調市況波動唔代表冇機會，但提醒想搵機會的投資者「未識贏，先要識輸」。<br>形容今年比去年更「大鑊」的蘇偉文表示，「龍年肯定更波動，翻雲覆雨」。不過，「識玩的話，衍生工具好好玩……但要量力而為。」<br>蘇偉文看淡龍年樓市，但因早幾年買入的業主仍在享用較低息率，有較高的持有能力，因此相信樓市跌幅不會太大。</p><p>李兆波：樓價跌10%入市</p><p>精通理財的中文大學酒店及旅遊管理學院會計與財務高級講師李兆波堅信，懂得使錢可以帶來日後無憂無慮的生活。<br>一向不愛短炒的李兆波認為，股民要小心買新股，「去年唔少新股上市後股價走樣」，股民認購新股時要睇清楚招股書。<br>至於愛長線投資的波SIR對於本港樓市有何看法，他說，現階段投資樓市是較為安全，因為新任特首會受到政治壓力，樓價有下跌條件，「樓價有機會在現水平再跌逾10%。準置業者在樓價跌逾10%時，可考慮投資。」</p><p>《散戶心聲》<br>散戶李女士：上半年需觀望</p><p>50多歲的李女士有8年的投資股票經驗，現時持有華晨中國（1114）、中國建材（3323）等股票。但她慎重地道：「（恒指）可能上到20000點，到時一係沽晒佢，就算唔係沽晒都要減持，因為主要是蟹貨區。」李女士形容，「早幾個月『Chok上Chok落』，仲Chok過林峯，就算升都唔敢入。」<br>不少分析已經看淡龍年股市，李女士指，對上半年不樂觀，會以觀望為主，下半年可能好轉，下半年開始，不少國家地區新舊領袖交替，「新領袖上咗台先會做嘢，咁可能會變好。」她看好內銀、汽車、農業等股份。</p><p>散戶周女士：睇淡三月市況</p><p>踏入龍年，不少股民都打穩陣波。64歲的散戶周女士不太看好3月市況，認為3月一定淡，原因是鬼子佬世界未脫「危險期」。她大嘆道：「3月真係唔敢講嘞，歐債咁多到期，咁多國有好多億歐元要還喎，到時相信會好動盪。」被歐債預先「嚇窒」的她指出：「如果恒指家見到20000點，一定會沽晒所有股票。」<br>雖然周女士被歐債嚇到想「放晒貨」，但周女士稱：「等到有機會就再買，睇啲人係咪做嘢救市啦，如果有人肯救，金融、石油、汽車股都可以睇好，汽車銷售都幾好呀。」</p><p>散戶杜先生：鍾情建行國壽</p><p>擁有20年投資經驗的杜先生指，沒有股票持有，靜靜等待農曆新年後才部署。「上半年麻麻哋，唔會好㗎啦，下半年就好啲。除非歐債突然出現一個好嘅解決方案，如果唔係都係2000、3000點上落。」<br>若股市露見曙光，主打穩陣的杜先生，表示屆時會首選藍籌、國企等股票，「藍籌對指數好敏感，經濟好，就先升。而國企嘅PE（市盈率）低咁多，升幅會快啲。」杜先生鍾情內地金融股，看好內銀、保險等股份，「會搵啲負債少啲，好似建行（939）、工行（1398）、平保（2318）、國壽（2628）。」</p></body></html>
<html><header><meta charset="utf-8"><title>風水靚陣：龍年火燒西方　丁財兩旺</title></header><body><h1>風水靚陣：龍年火燒西方　丁財兩旺</h1><p>龍年除了有霸氣，更要有好運氣！新年開始，又是家中佈局擺陣催旺一年運氣的時候，上官知正師傅（KoonSir）話今年大利西方，只要在西方放火，龍年一定丁財兩旺！<br><br>記者：溫曉嵐<br>攝影：劉永發<br>Model：Kinki@Puremodel<br>鳴謝：知正堂（21461216）<br>場地提供：ikea</p><p>2月4日　真龍年開始</p><p>每逢大年初一，電視都有搶閘BB新聞，KoonSir就更正：「大年初一並非新年開始，其實龍年於2月4日下午6時41分才真正開始！」<br>要擺靚陣催旺運勢都唔可以心急，要待龍年後才可佈陣，KoonSir就為大家擇咗個吉時吉日：正月十五，即西曆2月6日的下午5時37分至7時37分，該日唯一相冲的只有肖兔人士。KoonSir又強調，佈陣關鍵是找對方向：「要先找出全屋的正中心點，再在這一點之上辨別方位，不過這通常要靠風水師算出位置，而簡單一點的做法，是找出客廳的「小太極」中心，佈陣亦起效果。</p><p>丁財運：正西八白放火必旺</p><p>風水學派繁多，陣局更是五花八門，KoonSir就推薦了一個簡單易行的「一．六．八．四」陣！其中八白星所處的西方更是佈陣重點：五行屬土的八白輔掌丁財，而火生土，因此在西方放屬火物件，就能達到丁財兩旺效果！KoonSir建議在正西方放置大型的紅色物件，體積越大、火越旺，物件最好是會活動或經常被使用的，保持團火暢旺！以下是兩個火紅示範：</p><p>1號小陣：優雅雪裏紅</p><p>屋企無端端火紅喺一個西方角落，似乎太浮誇，配搭得唔好仲非常俗套！假如你屋企簡約樸素，加添一、兩件火紅物件，室內會因那點點紅而增添生氣，而最重要嘅係，佢哋都有催旺效果嘛！</p><p>2號大陣：紅海攻勢</p><p>Kinki身處的火紅客廳夠晒旺啦！紅色梳化、紅色咕、紅色大鐘、紅色櫃、紅色茶几，全部都是經常使用或會活動的物件。而種植物亦是一個好選擇，KoonSir話木生火，因此以紅色花盆、放泥種植物都一樣得！</p><p>放火！小紅家具<br>客廳位</p><p>廚房位</p><p>廁所位</p><p>事業運：正中六白星金屬旺財</p><p>掌事業遷升及財運的六白武曲，今年移到太極中心點，若以大太極計算，六白位極有可能落在走廊位！KoonSir於是提議在小太極客廳中央擺陣，想升職加人工，可在客廳正中央放置金屬大擺設，或在茶几處放一個圓形的玻璃聚寶盆，內放8顆石春及萬國錢，硬幣紙鈔皆可，間唔中攞出嚟用吓，保持財氣暢旺。</p><p>金屬雕塑推介</p><p>愛情運：正南一白增人緣旺桃花</p><p>主管人緣桃花的一白貪狼屬水，今年位於正南方，要增長智慧，可於正南設一個金水多情局：在魚缸內加入清潔純淨的水，內放七彩波子或放6個10元硬幣加1個5毫。</p><p>學業運：正東四綠文曲</p><p>阿爸阿媽最關心仔女學業，想孩子學業進步，可於正東方屬木的文曲位，插上四支竹或種四盆水種植物，決斷啲嘅仲可以索性將書枱移去東位。</p><p>查詢</p><p>a.ikea	（31250888）<br>b.銅鑼灣Sogo	（29681088）<br>c.Alessi	（28696377）<br>d.Pylones	（34269542）<br>e.OVO	（25267226）</p></body></html>
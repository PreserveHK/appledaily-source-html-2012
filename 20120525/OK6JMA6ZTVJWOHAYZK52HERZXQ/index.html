<html><header><meta charset="utf-8"><title>蘋機會：新i7大亂鬥　Sony芒靚抄嘢快</title></header><body><h1>蘋機會：新i7大亂鬥　Sony芒靚抄嘢快</h1><p>越來越多人用筆電替代家中電腦，最近Intel第三代i7筆電亦已相繼上場，今日就搵來Sony、三星同東芝i7新機嚟個大亂鬥，睇吓佢哋有咩實力挑戰桌機地位！<br><br>記者：許福合<br>攝影：楊錦文<br>Model：Kara@PureModels</p><p>鬥靚芒　Sony贏精細</p><p>其實個別地看三部筆電的屏幕，都能稱得上高質素靚芒，論細緻度，SonyE14P相對是最高，14吋屏幕解像度高達1,600×900，與15.6吋的三星550P睇齊，在顯示文字及圖片時，E14P便顯得更加精細。再將三部機拍埋同時比較畫面，先將光度推到最光，可以見到三機屏幕各有特色，以東芝L850光度最高，其次就係550P，不過望落帶點偏黃，整體觀感最佳是SonyE14P，顏色中性柔和，整體效果最好。</p><p>SonyVAIOE14P（$8,980/a）<br>規格：i7-3612QM處理器/14吋屏幕/4GBRAM/RadeonHD7670M/750GB硬碟</p><p>鬥Copy　14秒複製1.2GB</p><p>至於速度又如何呢？筆者先是啟動速度錶，由按下開關到進入視窗為止，最快的是三星550P，25秒完成進入視窗畫面，而SonyE14P及東芝L850分別用了27及31秒；若由待機狀態回復，三機都可在2-3秒完成，皆可稱得上快速。<br>硬碟雖然唔係SSD，但勝在容量都超大，SonyE14P用到750GB，而三星550P及東芝L850更去到1TB，毋須外置硬碟都可儲存大量歌曲影片。為了測試讀寫能力，在硬碟複製一個1.2GB檔案，結果Sony以14秒完成而勝出，若經常需要存取大型檔案，E14P會較有優勢。
</p><p>東芝SateliteL850（$9,980/b）<br>規格：i7-3610QM處理器/15.6吋屏幕/8GBRAM/RadeonHD7670M/1TB硬碟</p><p>鬥耗電　三星較慳家
</p><p>用得筆電，預咗拎出街，電池夠唔夠力水好重要。為三部機作了一小時Blu-ray播放測試，看看各自動用了多少%電量。測試前皆已充滿電，而屏幕亮度調到一般及關閉Wi-Fi。結果剩餘電量最高的是三星550P的71%，估計煲足三小時完場亦可有電畀你上網。而三者播片論流暢度分別不大，可見新i7足可輕鬆應付Blu-ray嘅全高清播放。最後再預備了一條高清影片檔案，方便未配置藍光碟機的E14P比試，結果仍以三星550P耗電最低勝出。</p><p>三星550P（$8,980/c）<br>規格：i73610QM處理器/15.6吋屏幕/8GBRAM/GeForceGT650M/1TB硬碟</p><p>查詢：</p><p>a　Sony（23452966）<br>b　其士（29533555）<br>c　Samsung（36984698）</p></body></html>
<html><header><meta charset="utf-8"><title>有話兒：朱晨麗嗒硬馬國明</title></header><body><h1>有話兒：朱晨麗嗒硬馬國明</h1><p>應屆香港小姐冠軍朱晨麗（Rebecca）踏上星途後，跟外籍舞蹈員男友古思宇的戀情始終不能開花結果，但也順勢讓她專注事業。回復單身不久，即跟筍盤馬國明和李晉強傳緋聞，Rebecca不避忌大讚緋聞男友馬國明直率，不會遮遮掩掩，對他印象分大加，看來神女有心喎！　撰文：汪芷寧</p><p>即將卸任的港姐冠軍朱晨麗已拍罷新劇《名媛望族》，正式踏上星途，人人想要的機會來到她面前，即使未準備好也得勇往直前一試。</p><p>與舊愛被迫分開</p><p>有得自然也有失，短短一年，Rebecca跟外籍舞蹈員男友古思宇分手收場，她說：「人有悲歡離合，識到佢係緣份，但冥冥中有安排，佢要去第二度，令我哋迫不得已分開，我冇理由將一個後生仔箍喺呢度，男人最緊要係事業，應該放手等佢事業好啲，有緣份嘅話再喺埋一齊囉。」正如Rebecca所說，冥冥中自有安排，既然安排了男友在這段時間離港發展，她也順勢全身投入剛起步的事業中。<br>Rebecca回復單身，也大大增加傳緋聞的機會，未夠一年，Rebecca的名字就跟香港先生李晉強和馬國明扯上關係，看來還會陸續有來，Rebecca笑說：「呢行多俊男美女，傳緋聞係正常，多謝傳媒畀咁好嘅人我傳緋聞，都幾開心，但李晉強係乜都可以傾嘅好朋友，佢好似小朋友咁，馬國明拍劇時做我老公，教我好多，我唔知佢真人係點，不過如果嫁畀劇中嘅佢都抵㗎！」</p><p>讚馬國明夠坦白</p><p>筍盤一號陳豪已落在陳茵媺手中，Rebecca對馬國明這筍盤二號可有興趣？她笑說：「未了解，唔知喎！但睇新聞佢好正面，答嘢唔會遮遮掩掩，夠直接，證明佢冇嘢要隱瞞，你哋想影就影，夠大方。」她不諱言這些觀感令她對馬國明加分，但還有待了解。<br>雖說要專注事業，但其實Rebecca頗關注馬國明的動態，例如留意到他親民及有話直說的作風，問是否很欣賞他時，Rebecca坦言：「都幾得意嘅，好多人都有面具，佢就將自己真實一面畀大家睇，我睇新聞佢認有睇鹹碟，男人睇好正常，但好多男人唔認，所以我覺得佢都夠坦白誠實，呢啲筍盤大把人住啦。」</p><p>搵筍盤遠離劏房</p><p>來港八年，朱晨麗早就坦承最初經濟不好，曾入住劏房，現在貴為港姐冠軍，經濟明顯改善，但原來仍有生活上的細節令她憂心，Rebecca說：「就快同公司簽新約，公司都畀到我想要嘅嘢，當然我想要嘅嘢唔係太高，我要努力儲錢呀，10幾年嚟父母好少喺我身邊，如果佢哋鍾意想接佢哋嚟住，可以照顧佢哋。」</p><p>八年來獨自在港生活，Rebecca坦言有辛苦的時候，她說：「喺屋企有病冇人知，臨時臨急要搵，搵邊個好呢？所以希望快啲搵多啲錢，尤其是我嚟香港時，人民幣低過港幣，家就高過，啲樓又越嚟越貴，叫我點生存呢，所以我嘅目標係搵筍盤囉，係樓嗰隻喎。」</p></body></html>
<html><header><meta charset="utf-8"><title>英格蘭花絮：謝四冇咁快諗退出</title></header><body><h1>英格蘭花絮：謝四冇咁快諗退出</h1><p>謝拉特（圖）月底就32歲，傷患都唔少，但佢表明唔會喺歐國盃後退出國家隊，至少踢埋2014年嘅巴西世界盃。謝拉特接受訪問嗰陣話：「我知有人懷疑我，係咪時候退出國家隊，專心幫利物浦踢波，但我唔會有呢個諗法，因為我鍾意為英格蘭同埋利物浦效力。」佢仲話好想踢埋巴西世界盃，到時先諗係咪退役。</p></body></html>
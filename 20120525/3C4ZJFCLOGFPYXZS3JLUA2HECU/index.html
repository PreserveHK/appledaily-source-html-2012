<html><header><meta charset="utf-8"><title>NBA趣趣地巨無霸做魔術老總?</title></header><body><h1>NBA趣趣地<br>巨無霸做魔術老總?</h1><p>「巨無霸」奧尼爾（圖）復出球壇！不過唔係落場打波，而係做總經理，喺office坐大班椅。美國傳媒周三瘋傳，話有消息指早前炒咗總經理嘅魔術，已經開始同「巨無霸」接觸，想請佢做球會總經理，致力留住成日話想走嘅中鋒懷特侯活。魔術職員被問到嗰時，死口話唔係，仲話球會唔會公開請人。咁做好似有啲無私顯見私喎。</p></body></html>
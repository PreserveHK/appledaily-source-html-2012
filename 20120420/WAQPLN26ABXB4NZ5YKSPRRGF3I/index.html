<html><header><meta charset="utf-8"><title>花絮史高拉利勁讚愛徒</title></header><body><h1>花絮<br>史高拉利勁讚愛徒</h1><p>前葡萄牙國家隊教練史高拉利日前表示，C朗最大嘅不幸係美斯嘅存在，佢話：「暫時喺C朗人生中最不幸嘅事，就係美斯嘅出現，如果冇美斯，佢至少連續5年成為世界最好嘅球員。」史高拉利仲力撐愛徒，話好多攻擊C朗嘅人係出於妒忌，佢咁講：「佢哋成日針對C朗，係因為佢踢得太好，同埋C朗好有吸引力，好受女人歡迎。」</p></body></html>
<html><header><meta charset="utf-8"><title>被指呃靚仔做男公關Santino疑教學員免費召妓</title></header><body><h1>被指呃靚仔做男公關<br>Santino疑教學員免費召妓</h1><p>【盛女大追捕之魔鬼導師】無綫節目《盛女愛作戰》令五名盛女熱爆幕前，連同當中的兩性導師Santino都變新聞人物，他連日被翻舊帳，臭史成籮。昨日Santino的舊同事Kino提供他去年授課的錄音聲帶，踢爆Santino不但教男學員北上尋歡FreeQ絕技，向妓女埋手又食又拎，Kino指Santino還會挑選表現優秀男學員參加配對，他們冧女的同時做了男公關還懵然不知。</p><p>無綫節目《盛女愛作戰》原意要帶出社會剩女問題，但當中邀請為五名盛女教路的45度角兩性導師Santino的醜聞卻越揭越臭，連日被起底，近日傳出Santino去年跟Norris授課時，竟在課堂教學員北上尋歡。Santino的舊同事、戀愛解密的導師Kino和Instant昨日向本報記者力斥Santino還教學員如何食免費餐，實行又食又拎，還提供他上堂的聲帶。男學員疑變相被擺上枱做男公關仍懵然不知，Santino最終漁人得利。</p><p>「得來非常容易」</p><p>Santino去年5月參加《盛女》拍攝工作前，與Norris拍檔搞PUAHK，招募男學員教授媾女心得，事後二人因財反目，Santino近日因《盛女》人氣升，頻被爆大鑊。舊同事Kino不屑Santino涉嫌教學員北上召妓吃免費餐，Kino昨在旺角現身時，向本報記者提供多段Santino去年授課的錄音聲帶，當中清楚聽到Santino和Norris在課堂中與學員分享免費召妓心得，他們這些課程名為HiredGun特別課，並帶男學員北上實戰，課程約為550元人民幣。<br>Santino除向學員分享自己的性經驗，重點是讓男學員掌握FreeQ伎倆，Santino教路說：「十個男人，九個想呃條女FreeQ上床，如果可以將目標定遠啲，點止出街、去佢度瞓，呢啲變得好容易，如果目標定得遠，佢哋仲畀番錢你，得來非常容易。」<br>Kino再爆Santino的學員如何變男公關過程，Kino昨在電話中說：「佢會搵出色學生sell過去speeddating，將佢哋介紹畀啲有錢女人。」Kino續說：「我不屑Santino將學生洗腦，所以我後來都離職。」Kino現在的拍檔Instant也嘲笑Santino的45度言論：「佢嘅言論違反道德，係呢行嘅恥辱，我哋要同佢畫清界線，佢教人45度角同人交談，呢個姿勢令人覺得好假，全世界冇人會信佢。」<br><br></p><p>否認教學員越軌</p><p>Santino昨否認曾傳授學員免費召妓招，他昨在電話中避談：「我絕對冇教人做呢啲嘢，任何關於法律嘅嘢都唔回應，我教人兩性關係係唔會越軌。」<br>採訪：葉雪　攝影：黃文偉<br><br>若讀者知道五位盛女的底細，歡迎電郵至mailto:adent@appledaily.com報料。<br><br></p><p>呃人伎倆：傳授誘騙方法</p><p>昨日本報獲得一段聲帶，是Santino和Norris去年在PUAHK授課時錄，Santino向學員講解如何向妓女埋手，由挑選妓女、至捉摸心態、到欺騙上床、甚至呃錢方法都詳細分析。<br><br>挑選妓女<br>Santino指曾在合宜大廈「插旗」：「唔話畀你哋知邊個，怕你哋傳出去，怕亂晒我啲計劃。」他指揀獵物不要揀流動性大及後生的：「後生籌唔到錢，冇心工作，同埋善變，做完就走。做兩、三年嘅就要選擇，佢哋有香港居留權，佢哋喺香港先有得run（指計劃）。」<br><br>捉摸心態<br>Santino分析任何夜總會公關小姐都只得一種心態，就是求財：「佢哋分為long-term，mid-term同short-term，短線投資當然係講緊一次性交易：長線投資就係啲女士上岸，呢個起碼20年投資，講緊係結埋婚，要分身家。mid-term就係令人沉船。」Santino教學員要針對中線和長線埋手，當她們搵到錢時，自己也得益。<br><br>欣賞舞女<br>Santino教學員怎欣賞舞女，才可免費性服務：「你可以欣賞佢嘅眼睛，你啲香水咁特別，之後聞一聞佢條頸。佢會知道你想錫佢，你做咗呢樣嘢之後，你合理化咗你個kisspose，肯定唔使收你extra錢。」<br><br>免費住宿<br>聲帶提到Norris和Santino成功進駐富士山（富士大廈代稱），Santino講解如何達成目標：「喺上面開咗兩set（目標），將嗰set變成自己嘅set，咁咪可以隨時上去同佢住囉，其實好簡單，大家都可以做到。」然後鼓勵大家召妓磨練pick-up技巧。</p></body></html>
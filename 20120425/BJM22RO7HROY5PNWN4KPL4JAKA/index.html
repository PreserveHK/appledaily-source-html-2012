<html><header><meta charset="utf-8"><title>盛女開咪　兄妹相認錢嘉樂玩Bonnie「最似大鼻窿」</title></header><body><h1>盛女開咪　兄妹相認<br>錢嘉樂玩Bonnie「最似大鼻窿」</h1><p>【盛女大追捕之老翻碰頭】盛女Bonnie和人生教練Winnie昨日凌晨開咪為商台主持節目，請來被指跟Bonnie似足兩兄妹的錢嘉樂做嘉賓。嘉樂戴上假髮扮Bonnie，他笑言覺得二人最似就是同樣有兩個大鼻窿。</p><p>無綫真人騷《盛女愛作戰》播出以來，掀起全城熱話，幾位盛女和人生教練成為新聞人物，其中被指女版錢嘉樂的盛女Bonnie及被批評無資格做人生教練的Winnie，昨日凌晨和林曉峰合作為商台開咪主持新節目《大龍鳳》，更經商台CEO陳志雲做中間人，請來錢嘉樂做嘉賓。</p><p>介紹Bonnie做小三</p><p>嘉樂甫見Bonnie和Winnie先大讚兩人靚女，之後林曉峰要他戴上長假髮，跟Bonnie對照是否相似，嘉樂戴上假髮後笑言：「我哋係18年前失散嘅龍鳳胎，不過我今年40幾歲，睇落我哋最似係大鼻窿。」之前Bonnie自爆曾做小三介入別人婚姻，嘉樂不避嫌搞笑說：「你怕冇人要，有阿哥喺度代你出頭，阿Lo（林曉峰）搵二奶啦，不過要問咗康子妮先。」當嘉樂和Bonnie合照時又拖手又蹺手，他更掃她的手背，嘉樂笑說：「食人豆腐勝做七級浮屠。」問會否考慮和Bonnie上契？嘉樂直言沒有所謂。<br>至於Bonnie未見嘉樂前坦言緊張，她同樣表示不介意和他上契：「我可以叨佢嘅光，梗係可以諗吓。」但她不認跟嘉樂似樣。至於兩性導師Santino的死敵Norris前日指節目中介紹給盛女的男仔，如力追Bonnie的Wood和Roxwell皆是他的學生，指節目做媒，Bonnie表示：「節目中我哋認識同交往係真，總之我同啲男仔、Winnie同導演冇收利益。」</p><p>嘉樂揀小島結婚</p><p>此外，嘉樂昨日接受商台電話訪問，他大讚女友湯盈盈：「雖然佢係ABC（AmericanBornChinese），但佢鍾意煮嘢食，煮好放喺雪櫃畀我，令我有被愛嘅感覺。」至於結婚，嘉樂說：「結婚未必會擺酒，或者會去一個島，邀請最好嘅朋友同親戚食餐飯！」再追問婚期，嘉樂只說：「出年左右。」<br>採訪、攝影：馬建華、黃曉妍</p></body></html>
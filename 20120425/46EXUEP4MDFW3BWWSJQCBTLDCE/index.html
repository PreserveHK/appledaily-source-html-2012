<html><header><meta charset="utf-8"><title>求驗客手記：英奧足支籤唔曳 - 求驗客</title></header><body><h1>求驗客手記：英奧足支籤唔曳 - 求驗客</h1><p>今夏倫敦奧運足球喺噚日進行分組賽抽籤，仲搵到巴西名宿「肥哨」朗拿度（左）嚟做抽籤嘉賓。肥哨都算帶到幸運畀主辦國英國，事關佢哋男足喺A組嘅對手，只係塞內加爾、阿聯酋同埋烏拉圭。阿聯酋出名屎波，塞內加爾同烏拉圭嘅大國腳就勁，但奧運隊就認真麻麻，所以英國要以首名出線，難度唔大，仲應該有獎牌落袋㖭。不過，佢哋領隊皮亞斯仲好謙虛咁話：「烏拉圭真係好難打，但講真，其他嗰兩隊都唔易踢。」然而，英國女足就冇男足咁好彩嘞！同組有新西蘭、喀麥隆同巴西，眾所周知巴西級數好勁，睇嚟屆時要靠隻國歌《天佑女王》打救至得嘞！</p><p>倫奧男足分組賽</p><p>A組：英國＊、塞內加爾、阿聯酋、烏拉圭<br>B組：墨西哥＊、南韓、加蓬、瑞士<br>C組：巴西＊、埃及、白俄羅斯、新西蘭<br>D組：西班牙＊、日本、洪都拉斯、摩洛哥<br>＊為種籽球隊</p></body></html>
<html><header><meta charset="utf-8"><title>退選足球明星爆房陳七隨時被炒</title></header><body><h1>退選足球明星<br>爆房陳七隨時被炒</h1><p>為女死為女亡，南華前鋒陳肇麒（陳七）本前途無限，可惜他踢波未及媾女拼搏，昨日本報踢爆他拖長髮女到時鐘酒店爆房，南華昨日即向足總申請陳七退選「香港足球明星選舉」，羅傑承更明言「呢種人真係要放棄」，其足球生涯隨時斷送。</p><p>本報昨日獨家踢爆26歲南華前鋒陳肇麒，大前晚背正印模女友劉雅婷（Toby）拖長髮女到天后維多利亞時鐘酒店開房，又懶理老闆羅傑承鬧爆繼續煲煙，事件曝光後辣㷫羅傑承，原本陳七有份參選香港足球總會「2011/2012香港足球明星選舉」，昨日南華向足總申請陳七退選。香港足總昨在官網公佈陳七退選消息，並說：「本會得悉後已批准有關申請及尊重南華足球隊的決定，故已將陳肇麒先生從網上投票及投票表格中移除。」</p><p>羅傑承：要放棄</p><p>陳七經理人兼BMA董事總經理梁芷珊昨日在電話說：「本來呢個係佢私生活，但對球會對足總形象唔好。今朝七點幾起身睇到報紙，即刻去信足總要求退出選舉，佢嘅行為影響到頒獎禮形象，所以我哋要求退出選舉。辜負咗投佢票嘅球迷，我覺得好抱歉。」會否懲罰陳七？芷珊說：「要睇邊樣最大影響，第一時間先處理足球明星選舉。」她表示暫未聯絡陳七，陳七也沒聯絡他們，會否考慮罰他停賽？她說：「唔到我講，但對球隊係有影響。」最不滿陳七煲煙還是拖女開房？她說：「兩樣都一樣，唔只第一次，如果俾人影到兩次，即係話做咗已經唔只兩次，唔使再辯論。」<br>羅傑承昨在facebook明言有意放棄他：「後生仔做錯嘢時常有，但最緊要知錯同識得改過，如果講極都唔改過，呢種人真係要放棄。」<br>其實08年陳七效力傑志時曾與隊友打交，被傑志取消他參選香港足球明星選舉，之後被傑志踢出局。陳七今次爆房事件，分分鐘被球會雪藏，斷送球員生涯。記者昨致電陳七，但未獲回覆，原本昨日他要與球隊到慈雲山操練，但最後沒現身。至於陳七女友Toby昨透過短訊表示不在香港，問她有否看到陳七偷食新聞及會否不開心？她說：「No！」</p><p>長髮女遭大起底</p><p>至於偕陳七爆房的長髮女，昨被極速起底，指她正是模EmilyCheung張可義，三圍33B、25、36，09年入行，曾拍過不少廣告，但年齡卻是其秘密。之前陳七被本報拍得他偕媽模Mia陳靜儀約會，對於陳七拖女打友誼波，Mia昨寸爆說：「佢今次食麪催情，唔知係咪呢排冇運動要去時鐘酒店洩憤。我睇完條片，發覺陳七好啱做維多利亞嘅代言人。」<br>採訪：林妃、梁繼光、彭琮然</p></body></html>
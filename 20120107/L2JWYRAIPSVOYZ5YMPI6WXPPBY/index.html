<html><header><meta charset="utf-8"><title>趣趣地：巴亞入波靠食糖漿</title></header><body><h1>趣趣地：巴亞入波靠食糖漿</h1><p>紐卡素塞內加爾26歲前鋒丹巴巴亞，今季腳風順到爆，聯賽已經入咗15球，射手榜只係落後尹佩斯，突然爆紅，可能同飲食習慣有關，佢接受英國傳媒訪問，話自己超鍾意食士多啤梨味糖漿，而且食到上晒癮，幾乎每日飲水都要加幾滴，仲話如果世上冇咗士多啤梨味糖漿，自己一定冇可能生存。雖然糖漿唔係禁藥，但糖份咁高，奉勸巴亞都係少食為妙。</p></body></html>
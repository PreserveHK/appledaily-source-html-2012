<html><header><meta charset="utf-8"><title>蘋機會：LEICA玩長炮　雀難逃</title></header><body><h1>蘋機會：LEICA玩長炮　雀難逃</h1><p>單鏡相機平民化勢不可擋，不過Prosumer仍然有粉絲熱捧，連標榜高畫質的LEICA亦向佢哋埋手，推出新機V-Lux3。有無諗過，LEICA居然可變長炮？我們搵嚟玩LEICA有30年嘅Patrick，分享長炮「打雀」嘅心得。<br><br>記者：許福合<br>攝影：伍慶泉<br>Model：Kinki@PureModels</p><p>LEICA迷作品
</p><p>24倍變焦
</p><p>LEICA迷Patrick，數下手指，原來玩LEICA相機已經有30年，手頭上有齊M系LEICA機，鏡頭亦有廿多支，對LEICA相機器材特性相當清楚。新機V-Lux3到手，佢第一時間拿去打雀試拍，從佢給小記欣賞作品中，可以感受到24倍變焦的遠攝威力，難怪Patrick大讚相機的光學防震功能夠定，「在黃昏時間，用ISO400手持拍攝，相片穩定度同銳利度都相當唔錯！而且自動對焦反應好快，加埋AFTracking，可以將隻雀追到實嚟影！」除了影相之外，Patrick更替雀仔拍埋片，高清畫質加上長焦距，拍出來影片就好似一部高清野生紀錄片。</p><p>貌似FZ150</p><p>有留意Panasonic，可能會對V-Lux3有些面善，原來V-Lux3與FZ150在外形、規格基本相同，若問兩機差異，LEICA專家Patrick認為：「主要在Firmware上，V-Lux3的Firmware數據，會更切合LEICA鏡頭，論顏色、色溫、銳利及相片還原度都較高。」簡單而言，V-Lux3才能拍到「正宗」LEICA味道的相片！<br>Patrick愛直接使用觀景器拍攝，多年影相習慣難改，不過有時亦會用回LCD，可調校角度方便取景構圖。而在拍攝時，最喜歡使用AMode光圈先決，配合V-Lux3長焦距，仲可以玩景深㖭！</p><p>LEICAV-Lux3</p><p>感光元件：	1,280萬像素CMOS<br>鏡頭：DCVario-Elmarit4.5-108mmf/2.8-5.2ASPH<br>光學變焦：24倍<br>感光度：ISO100-3200<br>屏幕：3吋<br>記憶卡：SD<br>查詢：興華（36500668）</p></body></html>
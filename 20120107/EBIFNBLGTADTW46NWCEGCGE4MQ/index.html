<html><header><meta charset="utf-8"><title>趣趣地：川迪翻撻麥卡倫</title></header><body><h1>趣趣地：川迪翻撻麥卡倫</h1><p>生命冇take2，但教波就有，暫時喺荷甲排第3既川迪，前日翻撻前英格蘭國家隊主帥麥卡倫（黑衫），再請佢做教練，合約為期兩年半。麥卡倫執教生涯最威水嘅，就係帶領川迪喺09/10球季捧走創會至今唯一嘅聯賽錦標。麥卡倫10年5月離開荷蘭後，教過德甲禾夫斯堡同英冠諾定咸森林，但成績都唔見突出，似乎同佢最夾都係川迪。</p></body></html>
<html><header><meta charset="utf-8"><title>蘋機會：HP×BeatsAudio　貼地低音震入心</title></header><body><h1>蘋機會：HP×BeatsAudio　貼地低音震入心</h1><p>看影碟講高清，即使用電腦聽歌，要求亦都越來越高，筆電喇叭質素亦非以往可比。好似最近HP新機Paviliondm4BeatsEdition，就同BeatsAudio玩Crossover，開發出專業級音效系統，單單強勁重低音輸出，「嘭嘭聲」就好似貼住地下震入你心，Rock友肯定夠High！<br><br>記者：許福合<br>攝影：劉永發<br>Model：Winkie@PureModels</p><p>獨家佈景主題</p><p>HP早前曾推出過配搭Beats耳機的筆電，今次新機dm4直接內置埋使用BeatsAudio音效系統的喇叭，作為特別版推出。外觀上採用BeatsAudio黑撞紅色，尤其係機背個大大個「b」字Logo，對Fans應相當熟悉，而鍵盤更用上黑底紅字，整部機「b」得相當徹底。除咗外觀充滿Beats風格外，內在亦都好貼題，跟機內置Beats獨家佈景主題同牆紙，音效設定介面亦換成自家的版面，雖然都係基本設定，但應可滿足粉絲嘅「虛榮心」了。</p><p>中價路線　配備有驚喜</p><p>用家最關心，當然是音色表現，機身兩側分別設左右聲道喇叭，筆者拿藤田惠美的《camomileBestAudio》CD來試聽，音質雖然未去到HiFi發燒級數，但已經比好多筆電揚聲器都好，尤其在演繹人聲方面有不俗水準。淨係聽到藤田惠美把甜美靚聲，已經值回票價，加上強勁重低音，爆起上嚟絕對震到入心，聽Rock歌或睇戲，效果一流。<br>至於電腦規格方面，這次dm4BeatsEdition會走番中價路線；i5處理器、8GB記憶體配搭獨顯ATi7470M，應足夠大部份用家使用。在使用《PCMark05》作測試時得到8,985分，在i5筆電中算係相當出色，加上750GB硬碟，可存放大量歌曲、電影，出街就唔怕悶了。</p><p>《QuickWeb》獨立宣言</p><p>dm4BeatsEdition內置Windows7外，想快快開機使用的話，即可選擇HP一站式管理軟件《QuickWeb》。就算在關機狀態下，只需按一下鍵盤上方的快速鍵，約8秒便可使用，毋須等Windows慢慢Load。功能上亦好齊全，有多個小程式，甚至有埋《Skype》，亦內置有瀏覽器可上網，上《蘋果》網站睇片亦無問題，順！</p><p>HPPaviliondm4-3009TX</p><p>處理器：IntelCorei5（2.5GHz）<br>記憶體：8GBDDR3<br>硬碟：750GB<br>顯示卡：AMDRadeonHD7470M<br>光碟機：SuperMultiDVD<br>屏幕：14吋BrightViewHDLED（1,366×768）<br>作業系統：Windows7HomePremium<br>體積：338×225×24.4-32.4mm<br>重量：1.97kg<br>查詢：HP（800938833）</p></body></html>
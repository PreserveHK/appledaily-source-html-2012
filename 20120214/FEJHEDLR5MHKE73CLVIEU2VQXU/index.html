<html><header><meta charset="utf-8"><title>蘋機會：怕醜仔　借心示愛</title></header><body><h1>蘋機會：怕醜仔　借心示愛</h1><p>情人節大日子，單拖固然有點黯然，想鼓起勇氣示愛，又唔知送咩禮物畀對方好？既要有心思、又要夠實用，都幾考人㗎！好似怕醜仔Benson咁，唔敢明言，都可靠部心形機座，錄低示愛口訊，唔怕難啟齒啦。<br><br>記者：許福合<br>攝影：黃子偉<br>Model:Benson、Peggy@PureModels</p><p>冧女之選<br>白之戀人</p><p>想過番個白色情人節，剛由黑色成功「漂白」的SamsungGALAXYTab7.0Plus，就趕及換上新裝上場。機身薄到僅9.96mm，但都有7吋屏幕，最啱放大Lover個樣慢慢細味！Benson仲計劃寫封示愛信放入其中，對方一開機就見到，包佢有驚喜！</p><p>聲音情書</p><p>Benson一向認為送禮物，重質之餘，更要重心。睇見這個NakamichiSSF301心形iPhoneDocking，就覺得啱晒條件，鍍銀心形顯真心之餘，打開蓋後，仲可當鏡用。插上iPhone/iPod，可以叉電同聽吓歌仔，不要睇佢賣相浮誇，喇叭有齊高中低音，雙聲道輸出，整體音質都唔錯。Benson仲打算錄番幾句綿綿情話，交畀心形機座「代言」，唔怕面對面口窒窒食螺絲啦。</p><p>冧男之選<br>天使丘比特</p><p>嫌7吋的GalaxyTab太大，可以考慮這部XperiaarcS，純日系唯美設計風格，4.2吋屏幕配8.7mm機身，手感一流，最重要係粉紅的機身，符合晒Benson鍾意「姣色」要求。購買arcS更獲贈限量版丘比特DesignCase，機背獨特天使翼美觀之餘，仲可當埋座枱支架用㖭。</p><p>雙人自拍</p><p>Peggy認為情人節，當然要送粉紅色的禮物才應節，Casio新機EX-ZS6就推出應節粉紅色版，別睇佢係入門機，但功能都好齊全，1,600萬像素配26mm廣角鏡，仲有5倍變焦，相當實用。而且內置雙人自拍模式，啱晒情侶自拍使用；當相機偵測到有兩張臉孔時，就會啟動快門拍攝，無咗電燈膽，想攬住或嘴住影都唔使怕醜！另外相機仲提供720P高清影片攝錄功能，方便記錄相聚的點點滴滴。</p><p>情人心水選<br>應節優惠</p><p>LenovoIdeaPadTabletA1有4種顏色，情人節仲推出優惠，加$199就可換購配件、保護貼及保護殼。</p><p>日夜相陪</p><p>無論情人是遠或近，有了Logitech視像鏡頭，便可隨時上網相見，而且使用蔡司200萬像素鏡頭，畫面精細，可作高清720P畫質的視像通訊。</p><p>500GB儲合照</p><p>甜蜜愛侶，梗有好多溫馨合照，預備定SONYHDEG5外置流動硬碟就啱喇。500GB容量、同樣有粉紅色可揀。</p><p>講真心話</p><p>唔敢面對面講心底話，用SONY數碼錄音機代勞吧！只重50g的ICD-TX50，可以錄音長達24小時，梗夠你說出心中情。</p><p>粉紅別注</p><p>愛玩單鏡相機，不妨考慮OM新嘅PENMini粉紅別注版；輕巧機身啱女仔，最正係有多種ArtFilter，令相片變得更有紀念價值。</p><p>Near談情</p><p>PSVita除了遊戲性能強勁、男男女女一齊打機外，內置Near功能，仲可以知道身邊朋友玩緊甚麼遊戲，了解多啲，交個好友後，更可以發短信，慢慢談心。</p><p>查詢：</p><p>（a）	SigneoDesign（34032854）<br>（b）	Samsung（36984698）<br>（c）	捷成洋行（29262300）<br>（d）	SonyEricsson（82038863）<br>（e）	Lenovo（800938838）<br>（f）	Elletron（27434848）<br>（g）	Olympus（23762150）<br>（h）	Logitech（28215900）<br>（i）	Sony（23452966）<br>（j）	PlayStation（23412356）</p></body></html>
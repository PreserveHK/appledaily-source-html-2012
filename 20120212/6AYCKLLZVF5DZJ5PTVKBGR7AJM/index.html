<html><header><meta charset="utf-8"><title>天天都是情人節朱振國卧床七年妻無怨</title></header><body><h1>天天都是情人節<br>朱振國卧床七年妻無怨</h1><p>七年前逃出鬼門關，但此後的人生路便在床上度過，朱振國的妻子蔡燕萍，這些年來扭盡六壬，遍尋名醫也無法治好丈夫，縱然身心俱疲，她卻從未言棄：「一定仲有希望，如果身邊的人都放棄，佢自己救唔到自己。」</p><p>電話send鮮花博妻笑</p><p>久榻病床的朱振國，眼珠無神呆瞪向天花，微張着嘴巴，頭部側向左邊。「佢下意識要保護返條頸」，任職警員的朱振國，05年被匪徒利刀割頸，最終保住性命，但慘成植物人。<br>這天，身穿粉紅連身裙的朱太，像往常一樣，手執一杯暖暖的西洋菜湯，把湯一口一口送進國仔嘴裏，然後細心地替他按摩、清潔，然後伏在床邊與他細細耳語。<br>看着眼前的朱太，彷彿帶記者返回國仔還未出事的畫面。「我話唔鍾意鮮花，情人節送一次就夠啦，佢就用電話send咗支花來，笑死我」。相比情人節，平日相處的點滴似乎來得更溫馨：「我哋會係雪櫃貼紙仔傳情，啲紙仔我仲有留低！」對朱太來說，其實天天都是情人節。如今，丈夫不能再執起手機，傳「鮮花」博她一笑，「家惟有我佢，希望有一日佢會開心到彈返起！」<br>七年如一日地往返黃大仙醫院照料丈夫的蔡燕萍，早已在家中準備好醫療設備及病床，只待法庭一批，便能接國仔回家團聚。今個情人節，她別無他求，只望能帶丈夫回家，一起重過以前的生活。</p></body></html>
<html><header><meta charset="utf-8"><title>高海寧遭粉絲單挑</title></header><body><h1>高海寧遭粉絲單挑</h1><p>高海寧、蔡恩真、MadiRoss及趙哲妤昨日為灣仔婚紗展行騷，吸引近百龍友前往拍攝。高Ling性感打頭陣行騷，穿上白色低胸婚紗，大騷事業線。</p><p>求助無門</p><p>高Ling透露近日被人在微博騷擾，有粉絲自稱是天山派掌門人發夢見到高Ling是九陰真經掌門人，想單挑高Ling令她不勝其煩：「佢一日send幾十個回應，又話無敵是最寂寞，又要同我隻揪，我向微博嗰邊求助，要我私下解決，網友教我blacklist佢，但佢又不停開新account，我嘅fans有幫口制止，呢幾日好啲。」<br>此外，日前蔡恩真被拍與一光頭男夜蒲飲至爛醉，她說：「佢係我好友，嗰日佢生日，又飲好多先咁醉，我哋住得近，佢送我返屋企，啲相影得我好醜樣，我以後會控制吓。」<br>採訪：顏英儀<br>攝影：陳順禎</p></body></html>
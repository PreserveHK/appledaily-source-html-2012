<html><header><meta charset="utf-8"><title>單拖睇騷　首談偷食梁小冰：蹺手好正常</title></header><body><h1>單拖睇騷　首談偷食<br>梁小冰：蹺手好正常</h1><p>42歲前港姐梁小冰與50歲的陳嘉輝結婚12年，近日小冰被指與有線前主持王志海在街頭親熱挽手，日前還帶同兒子疑似返娘家，前晚小冰單拖欣賞許冠文棟篤笑，首度公開回應緋聞，強調只是誤會，但當被問是否執東西返娘家？小冰即以私事及不想牽涉小朋友不願多談。</p><p>梁小冰近日被發現與前有線主持王志海（Brian）在街頭親熱挽手，傳出她與老公陳嘉輝夫妻感情有變，前晚梁小冰到文化中心欣賞許冠文的棟篤笑《男女戰爭》，問她為何不見老公嘉輝陪伴？小冰稱高志森只請她一人。小冰又首度公開回應與王志海的緋聞，她說：「都好surprise，我入行咁多年第一次做雜誌封面，得啖笑，係誤會，一切都依舊不變，老公做呢行知乜事，大家好信大家，佢都笑我終於有今日。」</p><p>拒做深山小龍女</p><p>小冰解釋與Brian是一起學戲劇的同學，老公亦認識他，那次是Brian送她搭車：「我都要同Brian講聲唔好意思，佢唔係呢行，我喺內地拍劇都會同對手蹺手或者食飯，呢啲好正常，可能大家覺得我拍古裝多，似深山小龍女。」至於被發現疑似執少量衣物與兒子返娘家，小冰則不願多談：「呢啲咁私人唔會答，牽涉到小朋友，唔想影響佢成長。」</p><p>許冠文掛住阿英</p><p>許冠文前晚舉行棟篤笑，在台上論盡政治、娛樂圈的荒謬事，期間又破口說了「仆街」，當晚話題有謝霆鋒、張栢芝離婚及陳冠希淫照事件，又談到城中熱話D&amp;G風波：「D&amp;G唔止唔畀影相，唔識國語都唔畀入，見啲人喺GiorgioArmani買好多名牌行出嚟，內地同胞好有信心咁，啫啫行先，但香港人冇買到就好似冇啫啫咁，閃住行，幾荒謬吖！」說到特首曾蔭權，他稱其口號「打好呢份工」及「起錨」都很荒謬，起錨意思是叫人散水，第三個荒謬是現在民望40點，他覺得已經無得頂，因為董建華那時腳痛得番38點。之後提起剛過世的弟弟許冠英，一度想喊，指阿英以前不肯坐飛機，每次坐都要食鎮靜劑，他接受訪問時坦言很掛住阿英。<br>採訪：李珮洳　攝影：陳慧安</p></body></html>
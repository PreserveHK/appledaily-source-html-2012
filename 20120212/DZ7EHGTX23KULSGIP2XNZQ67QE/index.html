<html><header><meta charset="utf-8"><title>M記食巨無霸　附送一條毛</title></header><body><h1>M記食巨無霸　附送一條毛</h1><p>【本報訊】麥當勞盛載巨無霸的飽盒懷疑黐住條毛、飲樽裝維他奶發現有玻璃碎！兩名市民投訴進食巨無霸飽及飲維他奶時，險將毛髮及玻璃碎吞落肚。<br>居於九龍灣的施太，前午1時光顧麥當勞外賣速遞，點了三個套餐及九件麥樂雞。外賣由九龍灣淘大花園商場第二期地下麥當勞分店送出，當其夫大啖咬着巨無霸時，赫見飽盒內有一條毛，「開頭以為我啲頭髮跌咗落去，吹一吹佢發現唔對路，黐住個盒嘅！」施致電該分店反映事件，分店派員速遞另一個巨無霸給他；當他欲拿有毛髮的飽盒給速遞員過目時，對方着施丟掉便可，沒有拿走「有料」的證物。</p><p>熱維他奶疑藏玻璃碎</p><p>另在前日凌晨1時，馬先生在元朗水邊圍邨住所樓下便利店，購買一支熱維他奶及一支熱麥精維他奶回家與女友飲用，其女友用飲了大半支維他奶後發覺嘴裏有刺口異物，將之吐出查看，赫見懷疑玻璃碎片。<br>馬慶幸女友沒受傷：「好彩冇吞落肚，如果唔係都唔知點算！」他仔細檢查樽口未有發現缺口，不知玻璃碎片從何而來。本報曾與維他奶及便利店聯絡，對方暫未回覆。</p></body></html>
<html><header><meta charset="utf-8"><title>拆局政府唐梁均成事件輸家</title></header><body><h1>拆局<br>政府唐梁均成事件輸家</h1><p>特首選舉尚未「入閘」，因特區政府突然證實梁振英在涉及西九設計比賽利益衝突，令選情更加波譎雲詭。有政界中人分析，按目前形勢，特區政府、梁振英、唐英年皆為「輸家」。<br>有政界中人分析，政府雖一再表明因傳媒查詢才公開資料，但隨着事件中疑團越來越多，各界要求政府全面公開資料聲音越來越大，若政府堅持不公開資料，勢必令市民更加相信，政府今次做法是要抹黑梁振英，賠上政府形象，「政府唔肯公開全部資料，市民會諗，即係話公開晒之後，會對政府不利，咁仲唔係有心抹黑梁振英」。</p><p>認定政府偏幫唐英年</p><p>對唐英年來說，若市民認定政府是抹黑梁來支持他，唐民望只會再進一步「插水」，對他來說「係害佢多過幫佢」，「市民一早認定今次政府係幫唐英年，如果最後政府真係拎唔出證據證明梁振英有問題，市民不滿政府之外，同樣會入晒唐英年數，佢民望想升都難」。</p><p>選委或解讀北京授意</p><p>梁振英表面上似乎爭取到民意支持，但對他爭取選委支持來說，卻未必有利。有親北京選委指，部份選委會將政府今次反常做法，解讀成有北京授意，「政府一直唔落場左右選舉、今次突然落場，選委會諗係咪北京同意打梁振英？咁樣選委就會諗仲畀唔畀提名佢好。」<br>至於形勢會如何轉變，該名親北京選委指，要視乎政府下一步會怎樣走，「若果政府再有堅料爆，咁個形勢就完全唔同晒。」《蘋果》記者
</p></body></html>
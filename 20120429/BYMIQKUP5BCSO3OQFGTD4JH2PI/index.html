<html><header><meta charset="utf-8"><title>前AO與諾獎得主同台港產女詩人　倫敦詠奧運</title></header><body><h1>前AO與諾獎得主同台<br>港產女詩人　倫敦詠奧運</h1><p>【本報訊】200位來自世界各地的詩人，包括95年的諾貝爾文學獎得主、愛爾蘭詩人SeamusHeaney，將會在6月下旬及7月中在泰晤士河畔的倫敦文化地標「南岸中心」以詩會友，向來自英國及世界各國乘奧運之慶，遠赴倫敦的旅客朗誦自己的作品。這200名詩人是透過公眾提名、投票及專家評分而選出，當中包括香港土生土長，用英文創作的王詠思。　記者：黎穎詩</p><p>這個英國文化界盛會是倫敦2012奧運會的其中一個重要文化活動，為了慶祝奧運會的來臨，及提醒世人奧運提倡的多元文化。<br>「我會寫一首關於香港嘅詩，可能會包括大牌檔、天星小輪、皇后碼頭，其實呢啲陪住我大嘅嘢，一直都係我創作嘅靈感，家仲同主辦單位商量緊可唔可以加入音樂。我有一個朋友、亦係香港人，家住喺倫敦，佢係作曲家，我想請佢寫一首音樂，到時可以係一個詩同鋼琴嘅表演。」主辦機構會在活動結束後，把200位詩人為活動而寫的詩編集出版。<br>對於大部份香港人，王詠思是個陌生的名字，不過她在香港詩壇一直很活躍。她於06年出版第一本詩集，這詩集得到藝術發展局資助宣傳。詩的內容包括一個人在英國生活的點滴，及香港人熟悉的場景，如小孩在皇后碼頭旁，吃着從雪糕車買回來的軟雪糕。<br>王詠思擁有令人羨慕的背景，在女拔萃讀中學、拿獎學金到牛津大學主修英文，畢業後成為政務官（AO）。不過，當了五年AO後，她決定放棄薪高糧準、優越安逸的生活。「喺政府做，大家覺得派去政策局係最好嘅；我反而鍾意喺地區做嘢，我鍾意有機會接觸唔同巿民，同佢哋交流好開心。」</p><p>搬到倫敦　專注創作</p><p>王曾在私人機構任職，五年前決重返校園，到英國進修寫作，之後大部份時間住在倫敦，以寫作、編輯及繙譯維生。自搬到倫敦後，王有超過20多首詩作在不同文學期刊刊登。她正在籌備第二本詩集，這本詩集很可能在倫敦發佈。<br>王在Tate藝術館的藝術雜誌當義工，她提議藝術館結合藝術品和詩，邀請詩人用藝術品做藍本創作詩。她的提議成為藝術館一個常規節目，她說嘗試不同的工作，是希望豐富自己的經歷，為文學創作製造多些靈感。<br>這個學期，嶺南大學英文系邀請她成為駐校作家，她亦教授嶺南的學生用英文寫詩。王詠思會在下月返倫敦。對於她，香港和倫敦都是家。<br>「喺香港，如果你只做兼職、等自己可以專注藝術創作，啲人會覺得你好怪，你會面對好大嘅社會壓力，因為大家都覺得你應該有份正職，做銀行、做律師，然後買樓、買車。喺倫敦，無人會覺得我怪，因為呢度用呢種方式生活嘅群體有幾萬、甚至幾十萬人。我都想生活穩定啲，搵多啲錢，但我想繼續目前嘅生活方式，可以有機會學習西方文化、多啲經歷、機會去嘗試不同嘅創作方法。」</p><p>「喺香港買本詩集都難」</p><p>「除咗社會壓力外，英國真係好重視文化，搞個奧運都有各種文化活動。喺英國啲機會又真係多好多：有超過300本專門講詩嘅雜誌，南岸中心有一個收集咗所有同詩有關嘅宣傳品、書同雜誌，我唔知香港有咗西九文娛藝術區之後，文學藝術創作嘅環境會唔會好啲，不過家喺書店要買一本詩集都唔易。」王補充，要有良好創作環境，每個人都有責任，父母鼓勵及支持更不可少。<br>對王詠思而言，獲邀參加為奧運而辦的文學活動，除了是個肯定，及與來自世界各地詩人交流的機會外，最珍貴是可以通過詩向其他人介紹香港：「用人哋嘅語言表達自己嘅文化係種釋放，亦可以令多啲人明白我哋嘅文化。」<br>這文化包括香港、亦包括中國文化：「雖然我哋覺得自己同大陸好唔同，但其他人睇起上嚟我哋嘅飲食習慣、生活方式同文化分別其實唔大。我覺得做港人好好，可以有兩個文化根源，就係香港嘅根同中國文化嘅根。」</p><p>Queen'sPierCentral中環皇后碼頭　王詠思</p><p>OutsideQueen'sPierCentral<br>Floatedamerryrhyme.<br><br>Alittleboystoodinfrontof<br>Theice-creamparlourvan.<br>Hiseyesfeastedontherangeofflavoursopentohim<br>Ashewaitedtobeserved.<br><br>Therewasnothingcomplicated<br>Abouthiswants:helovedvanilla<br>Andhewouldask<br>Themaninthevanforit.<br>Nothingelsebutvanillawasonhismind.<br>Itjustdidn'toccurtohimthat<br>Vanillamighthavesoldout.<br>Orthatpralinewithchocolatechips<br>Mightjustbeasattractive.<br><br>Patientlytheice-creammanrolledoutthecone<br>Withconcentratedprecision.<br>Itcameoutperfectly.<br>Countingwhathehad,thelittleboy<br>Doledouthiscoins.<br>Itwasasignificantoccasion.<br><br>Ourfirsthappinessstandsunrivalled:<br>Thatfirstfat,roundscoopoffrozensweetness<br>Touchingourtongue,thefirstchill<br>Meltingatourjaws.</p></body></html>
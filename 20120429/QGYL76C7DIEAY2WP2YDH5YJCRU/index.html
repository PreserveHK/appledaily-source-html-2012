<html><header><meta charset="utf-8"><title>體恤「三無」病者　有錢開飯無錢睇病80後中醫團義診3000人</title></header><body><h1>體恤「三無」病者　有錢開飯無錢睇病<br>80後中醫團義診3000人</h1><p>【本報訊】「向窮人贈醫施藥係醫生嘅使命！」三名80後中醫師，甫畢業便身體力行，兩年來風雨不改為深水埗區低下階層提供義診，已免費為逾3,000名貧苦大眾解取病痛苦楚。政府幫不上，民間惟有自救！記者：梁御和</p><p>義診的對象為無公屋、無綜援、無醫療津貼的「三無」人士，逢星期二上午及星期四晚上在深水埗社區組織協會舉行，求診者中不乏居住區內的職業司機、運輸工人及清潔女工。<br>提供義診的80後醫師李俊表示，求診者多患上手腳腰頸痛症，「勞動階層嘅身體過度勞損，遇上痛症除咗要承受生理痛楚；又因經濟困難，唔想花錢求醫，有好大心理壓力，引發失眠同抑鬱」。在浸大畢業數年的醫師楊恩莉萊感到義診十分有意義，「佢哋自食其力，冇政府醫療資助，搵到嘅錢只夠食住，有病唔捨得睇醫生」。</p><p>「睇症夠耐性　做埋輔導」</p><p>此服務由正方中醫診療所的彭俊生醫師發起，他出生貧苦家庭，太太為社工，深深體會到低下階層「即使有錢開飯，也無錢睇醫生」之苦，與診療所旗下三名80後醫師合作提供義診。「我哋出人（醫師），社協安排合資格嘅三無病人嚟睇醫生，再靠善長贊助藥費」。<br>被腳患折磨數年的清潔女工張女士為治病花光積蓄，「每星期上嚟做一次針灸推拿，家好咗好多；出去睇私家計埋要成幾千蚊，真係負擔唔到」。帶12歲兒子看皮膚敏感的羅太大讚醫師看症夠耐性，「出面啲醫生好多都係睇一睇就打發你走，呢度啲醫師問得好詳細」。醫師田皓瑤說，義診時會多花點時間了解病人病歷及背景：「除咗睇病，有時仲做埋心理輔導。」<br>社區組織協會幹事吳衛東表示，兩年前初推出義診反應熱烈，令資金一度緊張，幸得善長捐助才能支持下去。不過，現存資金只夠維持到明年，「咁大嘅需求反映醫療福利制度有盲點，政府一直都唔正視低收入人士嘅需要，惟有靠社福團體自發服務補足，資金就靠善心人捐助」。社協熱線：27139165。</p></body></html>
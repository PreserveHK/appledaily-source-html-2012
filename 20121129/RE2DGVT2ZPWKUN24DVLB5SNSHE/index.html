<html><header><meta charset="utf-8"><title>桂綸鎂奔波棄男友</title></header><body><h1>桂綸鎂奔波棄男友</h1><p>【上海】新任台灣金馬影后桂綸鎂在攞獎翌日，就飛咗去上海出席手錶活動。一向親民嘅小鎂完咗活動，仲同喺門外等待嘅fans傾偈影合照，之後就直接返咗酒店休息。馬不停蹄嘅小鎂第二日即飛返台灣，逗留一日後又飛去內地嘅哈爾濱拍戲。以小鎂咁忙嘅工作，又難怪攞獎之後都話同導演男友戴立忍結婚冇期。好在戴立忍識得自娛自樂，喺呢段時間同朋友去咗環島遊。<br>撰文：李森</p></body></html>
<html><header><meta charset="utf-8"><title>陳琪剖腹誕7.5磅B女</title></header><body><h1>陳琪剖腹誕7.5磅B女</h1><p>胡諾言和陳琪已有3歲囡囡胡芷苓，兩人一直計劃為她添個伴，芷苓的妹妹昨日出世，陳琪剖腹生下7.5磅女嬰，取名胡芷悠，興奮爸爸胡仔昨日自爆剪臍帶時手忙腳亂。</p><p>今年是娛樂圈的多產年，不少男女藝人排隊做龍爸龍媽，已有3歲囡囡的胡諾言和陳琪，昨日升呢做第二任爸媽，陳琪擇日在醫院剖腹生女，小龍女取名胡芷悠，重7.5磅，母女平安。<br>胡仔一向是稱職人夫人父，他雖有長女胡芷苓，但原來大女出世時他雖有進產房見證，但卻沒剪臍帶，胡仔昨日迎接幼女出生，獲醫生安排剪臍帶，他說：「我先喺間房等醫生通知，個心卜卜跳，好緊張，到拎起把鉸剪，我當剪綵，但臍帶韌韌哋，唔係一剪就剪到，剪咗少少又見到血，令我仲心急。」最終當然「剪綵」順利，眼見小芷悠健健康康，胡仔非常感動！<br></p><p>暫停追仔計劃</p><p>胡仔表示芷悠名字由堪輿師李丞責代改，他說：「我想囡囡成世都悠然自得，做女仔唔使咁大壓力，做人健康開心就得。」<br>陳琪有過生產經驗，這胎生得輕鬆，她會餵囡囡人奶，胡仔大讚老婆，並開玩笑說：「佢生完好精神，化咗妝就可以去拍嘢，皮膚白裏透紅。」胡仔當然不捨得陳琪產後馬上開工：「我呢排開緊兩部劇，多謝監製體諒，畀我幾日假照顧太太同囡囡，我希望太太快啲復元，收身成功。」<br>這次陳琪未為老公圓追仔夢，肚皮還需努力嗎？胡仔說：「唔諗呢樣住，有兩個女我已好開心，我一定唔偏心。」<br>採訪：比華利</p></body></html>
<html><header><meta charset="utf-8"><title>沙膽虹手記：<br>語無倫次護主 - 沙膽虹</title></header><body><h1>沙膽虹手記：<br>語無倫次護主 - 沙膽虹</h1><p>梁振英謊言連篇，無法自圓其說，誠信破產，連帶盲目護主的「梁粉」都不能倖免出醜。行政會議成員羅范椒芬昨日當住樹仁大學學生面前語無倫次，「如果我叫你哋在座每一人，返屋企搵個專家去睇睇你屋企，可能你哋發覺原來你哋自己都有僭建」，表明僭建好平常，企圖為主子開脫，還說，如果人人都正式申請，「屋宇署都批唔切」。<br>不要說羅范這樣是會教壞學生，最重要是她語無倫次。如果用羅范的邏輯，食肆都唔使納空租十個八個月去申請食肆牌、酒吧都唔使申請酒牌啦，如果個個都去申請，政府都批唔切啦！如果好似羅范咁講，政府還叫全港九新界有僭建的業主自行拍照申報幹嘛？難道人人一齊申請，屋宇處又處理得切嗎？<br>像羅范這樣的人坐在行政會議，用滿口歪理來護主，行政會議還怎樣令人尊重信服？<br><br>沙膽虹</p></body></html>
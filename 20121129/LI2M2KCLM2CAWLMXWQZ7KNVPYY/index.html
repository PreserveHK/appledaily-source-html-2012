<html><header><meta charset="utf-8"><title>欣宜開胸</title></header><body><h1>欣宜開胸</h1><p>向來斯文嘅鄭欣宜，喺電影《我老公唔生性》中同阿Sa蔡卓妍合演一對巴辣好姊妹，欣宜喺一場戲仲着性感deep V泳衣上陣，佢話性感係種態度，唔在乎多布定少布。欣宜喺呢場戲俾人用香檳潑，阿Sa為姊妹出頭就踢行兇者落水，點知阿Sa之後又俾人踢落水，要由「老公」鄭伊健跳落水救佢。拍完套戲，阿Sa話同欣宜好投契，仲讚欣宜嘅性格好可愛、好甜，絕對唔似戲中咁八婆。<br>撰文：洪紅克</p></body></html>
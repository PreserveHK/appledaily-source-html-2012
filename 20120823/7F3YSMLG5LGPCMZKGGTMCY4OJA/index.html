<html><header><meta charset="utf-8"><title>鞏俐古典霸氣</title></header><body><h1>鞏俐古典霸氣</h1><p>鞏俐着起晚裝一向都雍容華貴，之前佢又幫內地一本時尚雜誌影相，無論係身穿皮草、有中國feel嘅刺繡晚裝，又或者係黑色喱士晚裝，都別具風韻。鞏俐喺一座古樓入面影相，拍出古典美之餘更有女王嘅霸氣。雖然鞏俐對自己好嚴格，但對身邊人其實好好，拍攝時午飯時間嗰陣，佢一定會等埋一班跟咗佢好耐嘅助手同司機，先會起筷食飯，因為鞏俐已經當咗佢哋係一家人。<br>撰文：洪紅克</p></body></html>
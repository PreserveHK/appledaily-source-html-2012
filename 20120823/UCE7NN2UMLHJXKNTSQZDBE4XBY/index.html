<html><header><meta charset="utf-8"><title>潘瑋柏哈里怒吼鳥</title></header><body><h1>潘瑋柏哈里怒吼鳥</h1><p>台灣歌手潘瑋柏最近出新碟，搞咗好多個唔同形象，佢畫咗勁深黑眼線，流到成面黑色眼淚好詭異，不過最爆都係佢學足哈里王子一樣，搵個裸女從後熊抱自己，佢仲要咆哮吶喊，個意念都幾嚇人喎，佢話想表達飽受傷痛同脆弱嘅感性面咁話。一向大汗嘅潘瑋柏拍攝當日仲特登一早起身冲凉整乾淨自己，免得裸女嫌棄佢喎。</p></body></html>
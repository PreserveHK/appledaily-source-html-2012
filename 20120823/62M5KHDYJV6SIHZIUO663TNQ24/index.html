<html><header><meta charset="utf-8"><title>電腦節開鑼　派10萬元現金券</title></header><body><h1>電腦節開鑼　派10萬元現金券</h1><p>【本報訊】一連四天的電腦通訊節今天在灣仔會展開鑼，大會首次派發總值10萬元現金券，每天首三名入場人士更可獲1,000元。昨天吸引一對年過半百的領綜援傷殘夫婦在展場外通宵排隊，希望替兩名兒子購買電腦做家課。由於夫婦倆排「梗頸四」，決定瞓多一晚街，周六才進場全取2,000元現金券。<br>不良於行的52歲鄭太與同樣傷殘的丈夫昨午便到灣仔會展外排隊，一家四口靠10,000元綜援過活，兩名兒子讀中學，需要電腦做家課，獲悉今年電腦通訊節向入場人士派現金券，便前來排隊，「舊年電腦節啲仔都嚟排，被同學同老師認出，笑到臉黃，今年唔再排，我哋做阿媽嘅，咪代佢哋排囉，仲被佢哋笑阿媽瞓街」。</p><p>首三名入場可獲千元現金券</p><p>鄭太稱，大會安排首三名入場人士每人可獲1,000元，「我排第四，聽日（今日）入場就攞唔到1,000蚊，我會瞓多一晚街，周六入場，咁就有2,000蚊，自己再貼兩千蚊，買部電腦畀兩仔共用。」<br>今年電腦通訊節原被展場禁售「1蚊雞」優惠，經協商推出新的人流管制措施後，續推一元優惠，如華碩平板電腦售1元。<br>電腦商會主席余華強表示，預料人流會較去年升5%至71.4萬人次。惟周日颱風天秤可能最接近香港，屆時一旦懸掛8號波，會關閉展館。</p></body></html>
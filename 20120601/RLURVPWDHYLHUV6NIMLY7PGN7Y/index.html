<html><header><meta charset="utf-8"><title>望拍喜劇輕鬆減壓暴瘦曼玉親證甩拖</title></header><body><h1>望拍喜劇輕鬆減壓<br>暴瘦曼玉親證甩拖</h1><p>北京直擊<br>張曼玉（Maggie）自去年多次盛傳與德國籍建築師男友OleScheeren分手，身形暴瘦。昨日她在北京出席珠寶活動，終親口承認和平分手多月，結束五年情。Maggie解釋近兩年與男友聚少離多，分手後仍是好朋友關係，她亦表態會拍電影，不過希望接拍輕鬆喜劇的題材。</p><p>張曼玉近年屢傳與德國籍建築師男友OleScheeren分手，身形更顯暴瘦，而本報今年二月率先報道兩人已結束五年戀人關係，女方亦搬返香港。Maggie昨日身穿豹紋連身裙現身北京，出席國際名牌Montblanc的珠寶活動，吸引過百中外傳媒到場。同場還有名模熊黛林、林嘉綺、白歆惠及周渝民等。</p><p>家庭事業難兼顧</p><p>Maggie昨日終於首度開腔，承認與男友Ole分手數月，Maggie以廣東話回答香港記者提問說：「家係單身，都係呢幾個月，因為呢一、兩年少喺北京，我哋先有咁嘅決定，各有各忙，我有北京以外嘅興趣做，同埋家庭，事業都有兩個地方，之前男友一定喺北京工作，好難一齊，先有咁嘅決定，家大家係好朋友，自己都想break一break，做下自己嘅事。」問到會否感可惜？她表示：「你問我，我唔呃大家，只係回應一次，唔想太detail。」
</p><p>角色定型不停喊</p><p>現場所見Maggie身形暴瘦，問她消瘦了多少？她表示：「每次都話我瘦瘦瘦，磅都差唔多，同埋都健康。」Maggie近年少拍戲，多數出席品牌活動，問到是否息影？她表示：「我冇話唔演，拍戲可能喺沙漠打嚟打去，去活動同拍戲係兩樣嘢唔同，拍戲投入嘅快感都好難取替，家都有睇劇本，好多都係好慘、好悲古仔，可能我拍之前啲戲成日喊，家想拍輕鬆喜劇。」<br>此外，大會問到她對關於以摩納哥已故王妃嘉莉絲姬莉（GraceKelly）為藍圖的珠寶時，Maggie說到自己的愛情觀：「可以咁簡單就好，每個女性都愛談戀愛，浪漫嘅故事，有心愛嘅人。」<br>採訪、攝影：曾小嘉</p></body></html>
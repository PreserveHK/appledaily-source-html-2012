<html><header><meta charset="utf-8"><title>港姐海外佳麗殺到馮仁昭四圍超：混血羽翹力逼湯洛雯 - 馮仁昭</title></header><body><h1>港姐海外佳麗殺到<br>馮仁昭四圍超：混血羽翹力逼湯洛雯 - 馮仁昭</h1><p>今年港姐為咗增加刺激性，會玩即時死亡嚟淘汰一班佳麗，無綫嘅官網噚日仲將佳麗用嚟面試嘅相片公開，真面目無所遁形。</p><p>噚日30位本地同海外佳麗，第一次去將軍澳電視城見面，但有位海外佳麗落機後唔舒服，所以噚日冇出現，連前晚都缺席冇見評判。聽講大會原本安排咗10個海外佳麗參加，但其中兩個來自英國嘅佳麗，唔知係咪怕壓力太大，忽然退選，無綫惟有搵番香港佳麗GloriaChan同Vivien頂上，「港版小S」Gloria話冇因為自己係後備而唔開心。
</p><p>爆鼻泳兒撇記者</p><p>今年海外佳麗亦來勢洶洶，來自澳洲嘅「混血羽翹」李美琪（Melaine）最省鏡，前晚九點幾見完評判後，就見有一架「LV」字頭車牌嘅七人車嚟接佢，之後就返咗去窩打老道一棟住宅大廈。<br>另一位「爆鼻泳兒」Alycia就好醒，喺地鐵入面不停帶記者遊花園，之後去銅鑼灣會合女友人後，突然竄咗上架去黃竹坑嘅巴士，成功撇甩記者。<br>噚日「混血羽翹」Melaine同其餘幾位海外佳麗去咗髮型屋變髮，一頭直髮加上一條泰山裝超短裙嘅Melaine，成個人索晒，睇嚟「長腿羨妮」湯洛雯、「人微妍希」Christy等都要加把勁，如果唔係今年嘅冠軍好易落入海外佳麗手上，跟住噚晚班佳麗就去咗銅鑼灣學化妝。</p><p>若讀者知道這班入圍佳麗的底細，歡迎電郵至mailto:adent@appledaily.com報料。</p></body></html>
<html><header><meta charset="utf-8"><title>雲想衣裳：專業高清視範</title></header><body><h1>雲想衣裳：專業高清視範</h1><p>飲飽食醉、坐多過行會否是你的生活寫照？肯畀足心機做運動難過叫你忍手唔買嘢。不過平日幾懶都好，今年人人都要動起來！四年一度倫敦奧運熱，加上本地跑壇盛事渣打馬拉松又即將開跑，執番套FullGear運動裝少不免，最重要襯番副專業超，唔係求Chok，而係讓你好脆弱嘅雙眼提供保護及提高表現。<br><br>記者：雷福財<br>攝影：林栢鈞<br>模特兒：LiliZhang@StarzPeople<br>化妝：呂旻熹<br>髮型：Guardi@P.O.PHairdressing</p><p>錫住提升表現</p><p>做運動講求「架生」齊全，衫褲鞋襪唔教你，都會識入貨。但講到專業運動超，就唔係人人知碇，此超唔止SellChok味，最重要是能提供良好保護力，減低受傷機會。但更多時候你會發現大多職業運動員多添一副超，由單車、跑步或Golf選手都戴，原因不是為上鏡Sell型，而是太陽眼鏡作用除可阻擋熾眼陽光、防風、減少錯判及意外發生外，特製的鏡片更能自行調校光暗度，提供現場真實影像，特別適合在戶外活動時遇上時晴時暗或背光的情況，保護脆弱雙眼之餘，又可提高實際表現。</p><p>包面式設計</p><p>運動型太陽眼鏡都以流線狀及包面式設計，除提供180度超闊視野，更令上下側面有效阻隔沙、塵或昆蟲對眼睛的干擾。將推出各系列專業太陽眼鏡的adidas就以跑步、單車及高爾夫球為主，鏡片防UV，特有快速更換鏡片系統，更提供兩款尺寸及多色，男女都啱戴。另一向深受單車手所愛的意大利牌RudyProject，其全鏡式設計更有效提供正面視野。</p><p>單車跑步兩用</p><p>Golf專業超</p><p>潮流UV超</p><p>做完運動想襯番個出街Look，選擇一樣不少。同樣2月才開賣的adidasOriginals，便推出幾款粗框復古味重的太陽眼鏡，顏色除夠Sharp外，鏡框及鏡片同時用上超輕物料打造，具防UV功能，並將重量減到最小，唔怕壓住鼻樑，每款每色限量100副。而備受Artist追捧的Retrosuperfuture，其藍水銀鏡便採用業界出名的德國Zeiss鏡片，連Eason、阿Sa都戴。</p><p>潮流功能超</p><p>a.D-mop（22034130）<br>銅鑼灣京士頓街8號名店坊A-C舖<br><br>b.野牛單車（23684000）<br>油麻地窩打老道1R金堂大廈1樓<br><br>c.LEOOptic（21857518）<br>中環德輔道中68號萬宜大廈商場105號舖<br><br>d.鐵牛三項專門店（26269102）<br>油麻地廣東道831號金華大廈地下D2號舖<br><br>e.adidasOriginals（25042186）<br>銅鑼灣名店坊京士頓街6B號舖<br><br>f.紅點光學（25114222）<br>尖沙嘴活方商場地庫3號舖</p></body></html>
<html><header><meta charset="utf-8"><title>陳偉霆被逼愛屋及嬌阿Sa外遊避年預支蜜月</title></header><body><h1>陳偉霆被逼愛屋及嬌<br>阿Sa外遊避年預支蜜月</h1><p>Twins昨日到尖沙嘴出席宣傳活動，與男友陳偉霆（William）打得火熱的蔡卓妍（阿Sa）自爆早前寫了封超肉麻情信給好姊妹鍾欣桐（阿嬌），她不擔心男友會呷醋，並骨痹說：「如果愛我就愛我一切。」</p><p>組合Twins昨日以嘉賓身份到尖沙嘴出席「情．尋朱古力」宣傳活動，大會安排魔術師即席大玩變朱古力魔術Twins，又變出朱古力花給她們，最後更送上一個直徑達40寸，重15公斤的朱古力大金幣給Twins，阿Sa即時上前用鼻去驗證是否屬真朱古力。</p><p>迫男友食甜品</p><p>Twins坦言曾炮製朱古力等甜食給男友，與William愛得癡纏的阿Sa就說：「我整過朱古力、曲奇畀佢，今年就難諗啲，好多嘢都整過，男仔都唔鍾意食甜嘢，但如果女朋友整到就唔會唔畀面。」阿Sa透露今個農曆年會同男友William齊齊放假，並計劃去旅行休息。</p><p>肉麻情信冧爆</p><p>周六31歲牛一的阿嬌早前與粉絲聚會，好姊妹阿Sa化身成米奇老鼠親臨現場給驚喜阿嬌，更寫了一封世上最肉麻的情信給阿嬌，誇口表示情信可以成為情人節給大家的參考情書。至於會否怕William呷醋時，阿Sa即冧爆得戚說：「如果愛我就愛我一切。」阿嬌亦頂唔順取笑她好肉麻，笑爆全場。<br>採訪、攝影：張俊銘</p></body></html>
<html><header><meta charset="utf-8"><title>NBA趣趣地：馬刺柏加KO杜蘭特</title></header><body><h1>NBA趣趣地：馬刺柏加KO杜蘭特</h1><p>馬刺喺噚日場波主場107:96勇挫雷霆，控衞柏加（圖）搶晒鏡貢獻42分同9次助攻，完全將雷霆嘅明星射手杜蘭特比下去，後者只得22分。更威水係柏加喺呢場波做出9次助攻之後，效力馬刺11年嚟已經累積到4,477次，超越咗前輩「小將軍」艾菲利莊遜所保持嘅球會紀錄。</p></body></html>
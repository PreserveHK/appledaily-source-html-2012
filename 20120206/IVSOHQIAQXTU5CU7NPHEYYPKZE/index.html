<html><header><meta charset="utf-8"><title>極速約會成功撮合藝人</title></header><body><h1>極速約會成功撮合藝人</h1><p>【本報訊】「一對一」午餐約會公司LunchActually曾撮合藝人官恩娜和其醫生男友，其創辦人林笑岏綜合了在極速約會的成功例子，發現身高175厘米的男士是「冇得輸」，成功求偶的機會甚高，而女士切勿予人「左揀右揀」的感覺，28至32歲的女士「命中率」最高。</p><p>1.75米男士成功率高</p><p>08年創立的LunchActually，專門為擁有大學或以上學歷人士求偶，09年助官恩娜結下良緣聲名大噪。創辦人林笑岏指，擇偶條件切勿「企硬唔放」，曾有女士提出要求對象是「英國人、醫生、基督徒」，缺一不可，「我會同佢講，我哋幫唔到佢搵，如果佢可以接受唔係醫生，而係律師或者建築師，選擇會多番啲」。<br>剩女越來越多，參加極速約會的女士亦趨年輕化。林笑岏指，競爭激烈下，不少OL已接受男朋友「三低」，包括學歷、年紀和月薪也較自己輕和少，唯獨對男士身高「企硬」，尋求安全感。「女仔對高度睇得好重，無論個女仔係1.5米或者1.75米，佢哋最鍾意嘅高度都係1.75米，但其實亞洲好多男仔都冇1.75米或以上。」</p><p>極速約會宜忌小貼士</p><p>男：<br>1.　自信最重要，善良和幽默緊隨其後<br><br>2.　切勿要求對象要如模特兒<br><br>3.　身高175cm的男士有優勢<br><br>女：<br>1.　漂亮是多數男士擇偶的首要條件，溫柔和善良緊隨其後<br><br>2.　過肥而又想有拖拍的女士，應積極減肥<br><br>3.　切勿諸多要求，如追求英國人、基督徒、醫生「三合一」<br>資料來源：午餐約會公司LunchActually<br><br>4.　年約28至32歲參加極速約會較易成功</p></body></html>
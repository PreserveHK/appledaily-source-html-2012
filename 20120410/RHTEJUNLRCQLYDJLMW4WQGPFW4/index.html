<html><header><meta charset="utf-8"><title>金馬倫深潛之謎</title></header><body><h1>金馬倫深潛之謎</h1><p>話占士金馬倫係宣傳高手，絕對無錯。雖則自命海洋癡，但識得喺自己套Titanic3D上畫前單拖潛入世界最深處的馬里亞納海溝，玩足兩個幾鐘，夠晒Gimmick贏晒Noise！再住今次戴咩錶落海，原來係2008年Rolex所出的Sea-DwellerDeepsea（現改稱RolexDeepsea）手錶，曝光率咁高，唔止佢開心，品牌應該錫晒佢。講番今年Basel展中，Rolex亦推出最新DeepseaChallenge蠔式恒動手錶（即金馬倫手上的加強版），配有Rolex專屬的「三扣鎖」螺旋鎖式上鏈錶冠，提供三重防水功能，號稱防水達12,000米，直徑更增至51.4mm（08年款為44mm、防水力3,900米），睇嚟Rolex都不讓占士金馬倫專美，錶迷實搶。<br><br>記者：雷福財<br><br>Rolex（22498888）</p></body></html>
<html><header><meta charset="utf-8"><title>趣趣地：佳仔復活節狂收禮</title></header><body><h1>趣趣地：佳仔復活節狂收禮</h1><p>朗尼老婆高蓮日前貼咗張相上Twitter，見到佢個乖仔佳仔（圖）喺屋企俾成堆朱古力圍住，有餅啦、蛋糕啦、同埋唔少得嘅朱古力蛋，仲有大有細，咩size都有㖭，睇嚟佳仔今個復活節收到好多禮物！不過高蓮就感嘆，咁多朱古力都唔知點處置，食又食唔晒，放埋一邊又驚佢溶，但雪櫃又冇咁多位，睇嚟呢位媽咪有排煩嘞！</p></body></html>
<html><header><meta charset="utf-8"><title>雲想衣裳：翻版吳尊示範　輕熟男</title></header><body><h1>雲想衣裳：翻版吳尊示範　輕熟男</h1><p>故事是這樣開始的：主攻日系簡約熟男店delstore，兩位主腦人Ewing及Derrick三年前共赴日本牛仔褲聖地岡山，便毅然確定了唔做打工仔、以自己最愛服裝路線開店的微願，主打日本山系、休閒、帶點成熟男士的路線，更成功冧到林狗低調幫襯，再由台灣靚仔男模翻版吳尊示範，即睇！<br><br>記者：雷福財<br>攝影：林栢鈞<br>模特兒：Alexendre@StarzPeople<br>化妝：呂旻熹<br>髮型：Guardi</p><p>日系Feel　林狗撐</p><p>開業半年的delstore位處灣仔捷船街，想Shopping便得拾級而上，但這卻反而造就其矚目位，全店兩層，以白牆灰地木家具為主，周邊大樹林立，大有裏原宿Feel。兩位主腦人開店前均從事時裝，Derrick由剪裁學師做起，曾任十年連卡佛買手，至於Ewing乃時裝設計師出身，任職四年多牛牌EvisuDesigner，開店全因「臭味相投」。Ewing：「之前我做代理日本品牌時認識Derrick，傾落發覺大家都愛好日本時裝文化，09年更約埋一齊去岡山睇牛仔洗水廠，之後便開始萌生開店念頭，到上年9月正式營業。」<br>開業時，唔識宣傳，試過頭半個月零生意。Ewing：「後期先識得去接觸傳媒朋友，增加曝光率。好彩家好多客人都係口耳相傳咁得來。因為delstore主打較成熟路線，恤衫會較多，顏色亦不會太過Colorful，而大部份客人均是來自廣告設計、美術、品牌主理人，林海峰、李璨琛都是經朋友介紹來。店內較大賣的還有走山系風的nanamica，呢個Brand是幫TheNorthFace做物料的品牌。」</p><p>入貨全靠感覺</p><p>對各式日系品牌見解甚豐的Derrick，主力負責親赴東京入貨，店內的Yaeca、MountainResearch、Anachronorm等均是兩人所愛，Ewing則力主店舖市場公關、度橋、財務等工作。Derrick：「我同Ewing都偏好一些簡約設計、用色自然，如灰白藍等，同時講求用料的品牌，好多時傾入咩貨都以大家的喜好為先。」Ewing補充：「始終日牌對Design係有執着，相比歐美，Details位十足。」現時，delstore不只賣衫，連各路眼鏡亦有，如DITA、ThomBrowne、NEIGHBORHOOD等，客人買完仲可享折扣到上目眼鏡配度數鏡片，互相宣傳。</p><p>delstore（25281770）<br>灣仔捷船街3號地下</p></body></html>
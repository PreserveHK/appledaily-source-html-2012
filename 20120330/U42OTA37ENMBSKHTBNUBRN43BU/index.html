<html><header><meta charset="utf-8"><title>詩詩含淚吐寃屈</title></header><body><h1>詩詩含淚吐寃屈</h1><p>舒淇因微博撐甄子丹受波及，遭受僱網民群起攻擊又張貼陳年艷照侮辱。甄子丹太太汪詩詩昨日和胞妹圓圓、琦琦等在中環出席時裝品牌活動，詩詩提到風波鬧大，禍及無辜，一度眼濕濕，她說：「老公叫我刪除嗰啲惡意評論，我唔想咁做，但怕影響心情同令到我嘅朋友都被攻擊，件事越鬧越大，唔關件事嘅人都被牽連。」她講到扁嘴，之後眼泛淚光，要停止訪問將咪牌推給妹妹。<br>詩詩平復心情後說：「我真係好大壓力，因為睇咗好多好hurtful嘅留言。」琦琦則撐舒淇：「佢係一個好有愛心、好有義氣嘅女仔。微博應該係分享美好，分享開心事、美食、鼓勵人嘅說話，鬧來鬧去，失去意思。」<br>採訪：盧妹<br>攝影：黃文偉</p></body></html>
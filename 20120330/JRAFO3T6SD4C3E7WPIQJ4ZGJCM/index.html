<html><header><meta charset="utf-8"><title>NBA趣趣地：馬貝利一定無MVP</title></header><body><h1>NBA趣趣地：馬貝利一定無MVP</h1><p>NBA就嚟打季後賽，而中國籃球聯賽（CBA）更加去到總決賽階段，前晚北京靠馬貝利（左）攻入28分，順利贏107:98，領先到3:1，只要今晚再下一城就高舉獎盃。不過馬貝利幾勁都好，中國籃協話明唔會選佢做總決賽MVP，因為規則寫明得獎嘅要係中國籍運動員，而籃協亦唔打算修例，自然惹嚟網民狂插籃協唔識變通。</p></body></html>
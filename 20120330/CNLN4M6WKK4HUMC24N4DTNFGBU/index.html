<html><header><meta charset="utf-8"><title>NBA趣趣地：尼爾遜71歲入名人堂</title></header><body><h1>NBA趣趣地：尼爾遜71歲入名人堂</h1><p>遲到好過冇到，71歲嘅「鬼才教練」尼爾遜（圖）終於等到呢一日，就係入選名人堂。尼爾遜76年已開始做教練，教過公鹿、勇士、紐約人同小馬，曾3奪最佳教練，生涯共獲1,335勝更加係聯盟第一；可惜佢教咁多年都冇冠軍指環，所以等到頭都白晒先入到囉。名人堂會喺下星期一正式宣佈呢個消息。</p></body></html>
<html><header><meta charset="utf-8"><title>樂基兒擦海鮮眼腫脷脹</title></header><body><h1>樂基兒擦海鮮眼腫脷脹</h1><p>樂基兒、周麗淇和周汶錡姊妹、王喜、混血名模JessicaC.、翻版關之琳Jocelyn、莊思敏、郭秀雲兒子錢景峰和女友Erika等，前晚在鰂魚涌出席DiorAddictExtreme派對，同場播出姬蒂摩絲（KateMoss）拍的新廣告，吳雨霏和Mr.則夾band演出。</p><p>展開造人計劃</p><p>樂基兒穿上高衩雪紡裙，露出長腿，腳踏4吋高跟鞋，身形消瘦，她說：「今日條脷都好脹，把聲唔同埋，因為喺法國工作返嚟，同媽咪一齊海鮮敏感，連喉嚨都腫咗，眼都有少少腫。」樂基兒早前否認有孕，但承認準備造人大計，她透露復活節會去旅行，莫非造人？她說：「係同媽咪同兩個妹去加勒比海，坐郵輪。我有時都會同佢（老公黎明）去，佢遲啲要做嘢，endofsummer先可以一齊去。」
</p><p>JessicaC.自涉嫌偷錢案解決後，前晚首度公開現身，她說：「件事一直跟住我，但現在過去了，我要向前看！」她日前被本報拍到暗撻韓籍攝影師，她前晚卻表示希望在港搵男友，順便學普通話。<br>採訪：盧妹　攝影：黃文偉
</p></body></html>
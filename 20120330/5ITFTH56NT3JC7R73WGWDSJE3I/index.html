<html><header><meta charset="utf-8"><title>趣趣地艾沙維炒車獲贈西柚</title></header><body><h1>趣趣地<br>艾沙維炒車獲贈西柚</h1><p>阿仙奴沙皇艾沙維（圖）家被外借返俄羅斯，但仲有一定曝光率。艾沙維最近喺俄羅斯遇上交通意外，好彩人冇事之餘，仲有個西柚定吓驚。話說艾沙維喺星期四揸車嗰陣俾尾隨架車撞中，事後佢喺自己官網上報平安：「我一切安好，冇人喺呢次交通意外度受傷，不過最令我震驚嘅係有位路過嘅司機送咗個西柚畀我。」</p></body></html>
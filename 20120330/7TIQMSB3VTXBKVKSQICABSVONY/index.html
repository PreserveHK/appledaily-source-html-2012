<html><header><meta charset="utf-8"><title>宅錄：PopCorn今日開幕　搶試手機當飛睇戲</title></header><body><h1>宅錄：PopCorn今日開幕　搶試手機當飛睇戲</h1><p>港鐵將軍澳站PopCorn商場今日開張，聽名已知超Trendy、超爆！棚未拆、舖未開、小記直闖「試試味」，發現戲院睇戲唔使排隊買飛、泰越食店竟用酒店名廚，仲有DIY七彩爆穀食，全港商場、我未咁玩過囉！<br><br>記者：張文蕙<br>攝影：黃子偉<br>Model：Laying、Hidy@GME</p><p>彩穀任你爆</p><p>PopCorn內agnesb、LOG-ON、Playlord名店齊集，級數直逼又一城！商場結構呈長長彎月形，雖只得兩層，但總有種行唔完、望唔透嘅感覺；分區有GiftCorn、FashionCorn等，並以同名「字母梳化」作標示，有創意又有得坐！場內特設makeyourownPopCorn角落，畀大家DIY彩色爆穀！<br>呢度嘅StarCinema極先進，可透過「QR戲票」買飛，入場時只需在驗票機前，用手機展示購買紀錄，連排隊印飛都唔使！想試玩？戲院今日開張任你玩！</p><p>酒店級泰越美食</p><p>FoodCorn餐廳包羅萬有，今日搶睇名店Siamama（越泰菜）；行政總廚Amoo係土生土長清邁人，師承家傳！後於越南Sofitel酒店學越菜；首本名菜係香茅浸蜆，以香茅、生薑、薄荷葉精煮，並放入玻璃瓶中，讓客人打開瓶子香氣撲鼻！另外每次去CaliforniaPizzaKitchen都要排餐死？PopCorn最新分店加入獨家梳化排隊區，體貼到暈！</p><p>a.PopCorn（35431273）<br>b.Siamama（21873818）<br>c.CaliforniaPizzaKitchen（39023875）<br>d.Lovedrose&amp;Co.（35430077）<br>e.Morellato（36950775）</p></body></html>
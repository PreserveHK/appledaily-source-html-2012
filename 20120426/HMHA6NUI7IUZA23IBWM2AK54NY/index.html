<html><header><meta charset="utf-8"><title>歐聯花絮古列治唔明泰利搞乜</title></header><body><h1>歐聯花絮<br>古列治唔明泰利搞乜</h1><p>曾經喺車路士做過球員兼教練嘅古列治（圖），喺周二晚都有睇波，仲一直喺Twitter留言，當佢見到泰利被逐出場，就好嬲咁問泰利諗緊咩；當佢見到費托入波，就話藍軍嘅天使返嚟嘞，賽後仲話自己相信世界係有奇蹟！曼聯前鋒奧雲亦都話車仔嘅表現難以置信，原本以為佢哋10人應戰出硬局，點知防守咁勁！另外，阿仙奴嘅阿歷士張伯倫同尹佩斯都有恭喜費托入波。</p></body></html>
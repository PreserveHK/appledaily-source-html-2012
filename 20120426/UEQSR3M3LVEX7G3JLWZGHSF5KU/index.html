<html><header><meta charset="utf-8"><title>私駕路：Q3駛入童話國　馴男．冧女</title></header><body><h1>私駕路：Q3駛入童話國　馴男．冧女</h1><p>又越過高山又越過谷，唔係忍者專利，喺瑞士蘇黎世首次揸住的的骰骰嘅AudiQ3，由城市走到童話式風景青青草地，感覺夠Feel夠豪邁。SUV嘅優點，就靠三兩下表露無遺，容易馴服。相反，有時可能係架車馴服返你轉頭。<br><br>記者、攝影：肖文</p><p>攻細碼SUV市場</p><p>喺環保潮流下，以往高頭大馬SUV都越玩越細，揸住佢，既可以滿足揸SUV嘅豪邁感覺，性能更唔會輸蝕畀啲老大哥。早前喺蘇黎世親身體驗主打細碼SUV市場嘅Q3，雖然只有4,385×1,831×1,608mm身形，不過一樣可以靠的骰外形馴服一眾大男人，不過如果硬要話SUV係男人專利，呢款Q3反而更容易令女士垂青。今次車廠揀正蘇黎世進行全球試車活動，童話式建築及風景令一眾愛熱鬧嘅大男人叫悶，不過當揸住車逢山過山，見嶺穿嶺，駕駛樂趣亦莫過如此。</p><p>時尚金屬橙色車身</p><p>話到明係海外試車，最大目的當然係試真架車嘅性能，不過另一個令人擔心嘅任務，就係要搵個靚景襯番部車。今次由踏入車廠安排嘅酒店開始，就發現呢個擔心似乎有點多餘了，事關呢個可以話係蘇黎世地標嘅DolderGrandHotel，充滿古典童話建築嘅外形，即時成為焦點。不過當正式展開試車活動，先發現驚喜一浪接一浪。單睇外形她絕對係我杯茶，外形比同門兄弟細一個Size，不過踏入車廂，絕對無侷促嘅感覺。駕駛席保持Audi一貫嘅貴氣，後排空間亦適中，只恨尾廂空間沒有想象中闊大，不過放置兩個行李箱，她絕對唔會令你花精神，加埋個金屬橙車身為生招牌，越野之餘又不失時代感，心中即時畀個Like。</p><p>特斜山路揮灑自如</p><p>展開呢個山路版童話旅程，Q3體形確係佔唔少優勢，為了尋幽探秘，試車期間經過不少路面都係又窄又斜。雖然性能上Q3只係配備兩公升引擎，最大馬力211匹，不過低轉扭力相當不俗，由1,800轉起已經開始釋出300Nm，加埋quattro四驅系統，就算走到中西區特斜山路，佢都可以揮灑自如。雖然Q3只係輕量級SUV，不過駕駛享受一樣唔少，事關她配備AudiDriveSelect系統，可自由選擇「Auto」、「Comfort」、「Dynamic」及「Efficiency」四種不同行車模式。既然跑山路，二話不說揀咗「Dynamic」，懸掛及油門運作亦隨之改變，加埋「AudiLaneAssist」行車輔助系統，會按行車情況微調軚盤轉向。不過老實講，微調的情況真的相當輕微，奉勸駕駛者還要靠自己留意路面，何況我喺瑞士呢個咁靚嘅童話國度，就算揸緊車，真係眼都唔想眨啦！</p><p>網上登記參與新車發佈會</p><p>Audi最新成員Q3到港在即，新車發佈會將於5月11日舉行。屆時除了有精采表演，更有不同領域的代表人物出席，並以各自所特有的個性及成就體現Q3的三大元素：UrbanMobility、Design、Vision。現到以下網址登記： http://audi.com.hk/q3 </p><p>　<br>，即有機會獲邀參與新車發佈會。亦可於網站率先欣賞AudiHongKong剪輯的Trailer。</p><p>AudiQ32.0TFSIquattro</p><p>引擎：1,984cc直四Turbo	<br>馬力：211hp/5,000-6,200rpm<br>扭力：300Nm/1,800-4,900rpm	<br>傳動：七速Stronic雙離合器波箱<br>售價：待定	<br>查詢：23802233（合迪汽車）</p></body></html>
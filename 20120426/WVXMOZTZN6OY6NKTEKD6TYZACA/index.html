<html><header><meta charset="utf-8"><title>馮仁昭四圍超：石詠莉出書潮講時裝 - 馮仁昭</title></header><body><h1>馮仁昭四圍超：石詠莉出書潮講時裝 - 馮仁昭</h1><p>石詠莉噚日喺觀塘為新書影造型相，佢話自己會喺書展出新書講時裝，唔會再賣性感。問石詠莉係咪後悔以前行性感？佢話：「唔可以話後悔，人大咗思想成熟咗。」佢又話自己前排去大馬進修時裝，今次出書係學以致用。問石詠莉同以前Freeze另外兩個成員陳樂榣同甄穎珊仲有冇聯絡？佢話：「有，之前出活動撞到，之後去飲嘢，其實我哋冇不和！」</p></body></html>
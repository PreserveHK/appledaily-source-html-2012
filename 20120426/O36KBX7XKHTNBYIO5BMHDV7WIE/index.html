<html><header><meta charset="utf-8"><title>雲想衣裳：慳皮兩着　買起凉型</title></header><body><h1>雲想衣裳：慳皮兩着　買起凉型</h1><p>等足成季望穿秋水，潮女終於可以盡情露餐飽、男人餐飽。背心熱褲短裙泳衣，正式傾巢而出，與高筒、AnkleBoots暫時說聲再見。做平民要換季，家下要學識慳皮，唔係邊有錢食燒鵝飯！最好一鞋兩着，有力駕馭多種Style變奏，輕輕一搭即時唔同晒，聽落吸引吧？率先搜刮全城凉鞋，齊齊踩住上位。<br><br>記者：雷福財<br>攝影：陳盛臣<br>模特兒：KasiaJ@StarzPeople<br>化妝：呂旻熹<br>髮型：Guardi@P.O.PHairdressing</p><p>平底易着舒服</p><p>HighHeels、Wedge、Ankle係好睇，但有苦自己知，着足成日，即使身經百戰的潮女都難一年365日喪着。為健康為舒服，平底鞋才是王道。又基於潛移默化的關係，凉鞋或Ballerina這類平底鞋始終未係最Eye-catching之物。慶幸轉入今個春夏季即有所改變，連早前Birkenstock也與JohannaHoCrossover羅馬高筒款凉鞋，加上各大品牌力推Sportswear，齊齊晒趾，話佢會Hit都夠晒說服力。</p><p>三間減料即爽</p><p>凉鞋絕非難登大堂，先看看今季adidasOriginals女裝系列DoItInStyle及BLUE系，搞鬼地將主打高筒波鞋挖空，打造OpenToe及只保留Signature三間元素，恍如平底忍者鞋，配上Leggings即時動感十足。若然想增添女性味，窄褲或ShockingColor絲襪一類型格搭物，照樣可突顯SportyChic味道。</p><p>一鞋兩着Set1！</p><p>三間破格挖空高筒凉鞋，FullGear運動Look理所當然，但撞條大熱彩褲則添女性味。</p><p>一鞋兩着Set2！</p><p>簡單一條Leggings或絲襪搭上鮮艷凉鞋，即可由Lady幻化成SportyLook，得咗。</p><p>北歐露螢鞋作</p><p>ShockingColor相信已成為夏季必煲色，無他，搶眼又夠正能量。來自北歐的品牌MOS，今季力谷的凉鞋款以彈性布設計包裹着腳踝，配合索帶式穿法及採用鋸齒形鞋底，進一步增加咬地力，應付輕量走跑，一樣無難度，單着配三個骨運動褲可說是Sportswear的經典配法。</p><p>a.adidasOriginalsConceptStore（25042186）<br>銅鑼灣名店坊京士頓街6B號舖<br><br>b.MarcCain（25233266）<br>尖沙嘴圓方商場2106B號舖<br><br>c.Y-3（28948368）<br>銅鑼灣百德新街55號地下A&amp;C號舖<br><br>d.Seibu（22691888）<br>旺角朗豪坊1及2樓<br><br>e.Shoespace（21186169）<br>金鐘金鐘廊1樓<br><br>f.OnPedder（21183489）<br>中環皇后大道中18號新世界大廈1樓</p></body></html>
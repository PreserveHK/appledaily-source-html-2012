<html><header><meta charset="utf-8"><title>隔牆有耳：保皇黨作怪　神秘橫額現大街 - 李八方</title></header><body><h1>隔牆有耳：保皇黨作怪　神秘橫額現大街 - 李八方</h1><p>喺元朗大街上，近日出現兩款冇政黨logo、齋得口號嘅神秘橫額喎。雖然來歷不明，但八方相信聰明嘅讀者，一睇內容，就知道邊個係始作俑者。其中一條寫住「政治好過癮，你鬧我又鬧；愈鬧愈有癮，香港好熱鬧」，內容同成龍大哥「香港很亂」個tone互相呼應，你話邊個政黨同成龍嘅河蟹政治取向一致吖？另一條疑似針對國民教育嘅橫額，寫住「全人教育是整體，孩子不應政治化」（圖），擺明就係撐國教人士嘅立場啦；斷估都唔係反對洗腦教育嘅泛民中人傑作啩？八方反而好奇怪，如果咁堅持自己立場，何解會驚暴露身份，唔肯落署名同嘜頭咁鬼祟呢？</p></body></html>
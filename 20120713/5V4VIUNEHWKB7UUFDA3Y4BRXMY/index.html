<html><header><meta charset="utf-8"><title>《回到三國》勁吸224萬觀眾馬國明太浮誇網民嗌Stop</title></header><body><h1>《回到三國》勁吸224萬觀眾<br>馬國明太浮誇網民嗌Stop</h1><p>馬國明和林峯主演的無綫新劇《回到三國》今個星期首播，收視高開，但有網友大彈馬國明演出過火浮誇，若是吳卓羲扮演更理想。昨日馬國明到電視城錄影節目堅稱不覺過火，更獲同場的商天娥力撐，馬國明認為最重要是觀眾喜愛，浮誇無罪。</p><p>由林峯和馬國明（馬明）主演的無綫新劇《回到三國》，本周一推出，收視理想，第二集平均收視有32點（約205萬人），最高更達35點（約224萬人）。雖然收視高開，但很多網友大彈馬國明的演出浮誇，完全過晒火位，又有網友指當日拍節目巡禮時，是由吳卓羲扮演馬國明的角色，如果真的由吳卓羲演出，效果必更理想。</p><p>「搞笑要high啲」</p><p>昨日馬國明、商天娥、羅浩楷和麥長青，在電視城錄影新節目《玩轉三周1/2》，他們穿上古裝演出搞笑版《3D肉蒲團》，名為《慳啲浴泡團》，其中馬國明和娥姐要演出床戲，又要借位作狀咀嘴，相當搞笑。<br>提到被網友彈演技誇張過火，馬國明說：「唔係，一開始接到劇本已係朝住搞笑方向去，係一套喜劇，同埋喺現場會加啲即時爆肚，臨時加一啲戲令效果更好，係大家一齊討論出嚟。」他表示林峯角色毋須搞笑，那麼他的角色豈非很搶鏡？馬國明說：「咁佢有佢嘅smart樣，搞笑角色係要high啲。」<br>一向被指難相處兼要求多多的娥姐竟出言力撐馬國明，她說：「古裝誇啲冇問題，時裝就唔好，林峯咪照chok，馬明就係gagchok王。」馬國明直言無論怎樣，最重要是觀眾受落喜歡。</p><p>吳卓羲：我都想拍</p><p>馬國明又被指鍾意人妻，他笑言後生女很難照顧，記者笑問他是指誰，馬國明未有回答只說：「總之我家係單身，真係要叫娥姐介紹。」娥姐即笑稱她身邊很多朋友的女兒剛讀完書，條件很好，馬國明認為最緊要是雙方溝通到。<br>至於吳卓羲對於獲網友力撐，他前日在電話中說：「多謝大家支持，我都想拍，但開拍時我已拍緊《法證先鋒III》，所以拍唔到。」他表示因忙拍劇，故未有看馬國明演出，要稍後才可重溫。<br>採訪、攝影：楊潔雯、江芷寧</p></body></html>
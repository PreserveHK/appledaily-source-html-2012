<html><header><meta charset="utf-8"><title>德偉全貓宴</title></header><body><h1>德偉全貓宴</h1><p>【場內直擊】50歲的杜德偉（Alex）前日光棍節迎娶26歲嫩妻Ice Lee，一對新人前晚在深灣遊艇俱樂部擺喜酒，筵開30席，新郎哥除請來梁朝偉、鍾鎮濤和呂方等星級兄弟團陣容外，更有舊愛吳君如、劉嘉玲、梁家輝和邱淑貞等到賀，場面星光熠熠。<br><br>　　不過，勢估唔到Alex婚宴竟變成「全貓宴」，梁家輝在第一道菜乳豬已開始發酒瘋，不停大大聲講說話和四圍撩人劈酒。至於平時人出酒佢出命、逢飲必醉的曾志偉，今次竟敗於江欣燕之下。江欣燕打直入、打橫出，甚至醉到爆粗，完全枉費其一身高貴小公主打扮。林利、葉童和上山詩鈉亦飲到啤啤夫離場，反而新郎哥Alex千杯不醉，正如電影《一代宗師》飾演葉問的梁朝偉話齋：「一橫一直，企得喺度嗰個就啱晒，你話係咪？」<br>採訪、攝影：徐錦池、吳耀輝、朱志聰、馬建華、陳慧安、仇志德</p><p>做乜醉到咁？【昨日凌晨1am】</p><p>原來4小時前……【前晚9pm】</p></body></html>
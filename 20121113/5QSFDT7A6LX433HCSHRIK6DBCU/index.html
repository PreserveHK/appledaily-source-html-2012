<html><header><meta charset="utf-8"><title>網友討論區</title></header><body><h1>網友討論區</h1><p>C朗好型呀！ski1980：「C朗不嬲都好勝，不過佢呢種精神真係值得欣賞，男人就應該係咁！」Tacticsley：「除左痛之餘，其實單眼踢波真係好勁，因為對踢波角度、力度同睇嘢嘅距離感同平衡都會差好多。」費蘭度托利斯表現麻麻！Inter1908：「作為前鋒，任務就係入波，家唔好話入波啦，連射波意欲都冇，呢啲真係好明顯係信心問題；但最神奇係佢可以場場正選。」coffelong2002：「佢今場唔係冇射門，但係成日多咗一啲唔合適嘅上腳同一啲動作！呢啲都係多餘！搞到個波成日喺佢嗰度斷咗！」查維亞靴南迪斯好勁！lcm918：「費Sir近年最佳收購，真正嘅機會主義者，呢類前鋒好少見，走位真係好犀利，不過中場同後防就……」電車狼：「走位同補射能力都好強，近排曼聯畀佢救咗好多次，仲要後生，將來大好前途。」利記靠晒蘇亞雷斯！kit19861：「都是靠一個人入波，仲要俾隊友離棄，得丹尼爾艾格同他慶祝，真係慘！欣賞蘇亞雷斯對勝利的追求，但是插水插少啲，留返關鍵啲先插嘛。」資料來源：香港討論區</p></body></html>
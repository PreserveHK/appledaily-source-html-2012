<html><header><meta charset="utf-8"><title>大S睇騷狂搣鼻</title></header><body><h1>大S睇騷狂搣鼻</h1><p>【北京】徐熙媛（大S）爸爸上月因肝癌病逝，經過一輪休息，大S已經收拾心情，前晚仲同老公汪小菲喺北京拍拖睇蘇打綠演唱會。佢哋好低調坐最後幾排，冇化妝嘅大S黑眼圈嚇人，眼袋仲幾乎大過對眼，又不時用手搣鼻，露出手背嘅紋身。睇騷時，大S兩公婆不時你眼望我眼，煙韌到痺，完騷後大S喺微博感慨留言：「給爸爸那段，我忍不住大哭了。」<br>撰文：林妃</p></body></html>
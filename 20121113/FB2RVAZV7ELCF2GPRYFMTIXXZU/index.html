<html><header><meta charset="utf-8"><title>胡渭康驗證大隻佬</title></header><body><h1>胡渭康驗證大隻佬</h1><p>【銅鑼灣】胡渭康早排同now主播劉振宇出雙入對，傳出斷背疑雲，大前晚6點幾，胡渭康就同一個大隻佬現身銅鑼灣i.t，雖然做緊低至一折，但佢哋都冇掃貨，之後孖住去搭港鐵，兩人沿途有講有笑，大隻佬嘅麒麟臂同結實身形真係好吸引，唔怪得胡渭康都情難自禁，用手指篤吓佢肚仔，睇嚟呢位大隻佬先係真命天子。<br>採訪、攝影：楊浩賢</p></body></html>
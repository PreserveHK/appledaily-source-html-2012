<html><header><meta charset="utf-8"><title>雲想衣裳：單戀　一「褲」戰鬥格</title></header><body><h1>雲想衣裳：單戀　一「褲」戰鬥格</h1><p>追求速度同時又要裝型扮酷？2012年咪再是烈火戰車「華Dee」Look喇，要扮都寧願玩㗎仔的單車Look好過啦，唔使油錢又大熱，一身StreetFashion，落車後又可以繼續潮住四處走，而此間的竅門則只要準備好一條單車褲，便可即時起動四處兜風或兜搭。<br><br>記者：雷福財<br>攝影：楊錦文<br>模特兒：HowardChan@StarzPeople<br>化妝：Jojo<br>髮型：Guardi@P.O.PHairdressing</p><p>專屬單車Jeans</p><p>喺歐美日以至強國等地，踩單車幾乎是生活一部份，既環保又慳錢。本以為平平無奇的代步方法近年又成功俾㗎仔煲起。講得最多嘅肯定係街車。猶如巨型Accessories配落各式街頭Look上，又確係千變萬化。勢估唔到連牛王Levi's一樣響應潮流所需，推出CommuterSeries騎行者系列，以經典511修身牛仔褲為原型，加入單車必備Details位：褲後U-lock扣帶、加高後腰剪裁、強化Denim耐用度及彈性、布料防水防污、防菌辟味及採用3MScotchlite反光條，令晚間玩車時更易被途人或司機留意，減低意外，但記得要Roll腳着。</p><p>潮人車一聲<br><br>DJDonald：一到Friday就踩<br>車齡：2年</p><p>平時我都會同903同事踩吓單車，成員有朱薰、細蘇、Mr.的Dash等，平時一到星期五晚我哋都會去沙田踩吓單車，最重要係一齊吹吓風、吹吓水、玩吓，係一個好健康開心嘅活動，我相信呢個Trend係唔會減退。
</p><p>關楚耀：可以減壓<br>車齡：10年</p><p>家踩單車感覺唔同細個嗰陣，以前純為柴娃娃，但自從工作後覺得踩單車真係減到壓，身邊又真係越嚟越多人踩。自己最鍾意夜晚少車時踩，沿西上環電車路直踩，感覺好Relax。但同時記得要Roll腳踩，咁就唔怕褲腳攝入個齒輪度。</p><p>闊身功能短打</p><p>大熱天時，深怕長褲難抵濕焗熱氣，但又想打造StreetFashion車Look，建議還是先從褲類入手。除任你Roll的長褲、七分丈褲之外，據鐵牛三項專門店表示，一類鬆身短打亦最受用家愛戴，如品牌Inverse及Giant等，貪其用料輕、多網紋又散氣、配備多個拉鏈褲袋，唔怕同銀包手機「失散」。</p><p>要威靠戴頭盔</p><p>想出街威番轉都係切記要安全，一個保護性強又花款十足的頭盔亦不能少。來自美國的Nutcase，就以新潮多款聞名，由英國米字旗、豹紋、波點、彩間等圖案均有，勝在方便襯衫，潮味十足，Size更由XS至L都有，順手撞番個情侶盔亦得。</p><p>a.Levi's（25063505）<br>銅鑼灣時代廣場622號舖<br><br>b.鐵牛三項專門店（26269102）<br>油麻地廣東道831號金華大廈地下D2號舖<br><br>c.i.t（25040025）<br>銅鑼灣加寧街6-10號地下<br><br>d.adlib（22523522）<br>銅鑼灣東角Laforet210號舖<br><br>e.I.T（28907012）<br>銅鑼灣希慎道1號</p></body></html>
<html><header><meta charset="utf-8"><title>馬德鐘新劇做炮灰老婆出力打救</title></header><body><h1>馬德鐘新劇做炮灰<br>老婆出力打救</h1><p>無綫安排新劇《飛虎》前晚10時首播，聲稱要開拓周日新時段，卻令馬德鐘和宣萱隨時變炮灰。前晚馬德鐘和《飛虎》演員出席仁愛堂活動，原來幕後是由馬太張筱蘭穿針引線，令他可做善事之餘又有機會力谷新劇，馬太對老公果然無微不至。</p><p>馬德鐘和一眾無綫新劇《飛虎》演員如羅仲謙及黃智雯等，前晚到灣仔出席仁愛堂慈善活動，馬德鐘唱出新劇主題曲，為當晚首播的劇集乘勢做宣傳。原來這一切都是馬德鐘老婆張筱蘭的安排，為老公新劇打響頭炮，馬德鐘說：「因為我老婆同仁愛堂主席好老友，我本身又係仁愛之星，雙重意義，可以宣傳又可以幫人。」</p><p>羅仲謙唱歌被彈</p><p>新劇《飛虎》被安排在星期日播出，問馬德鐘對該劇會否有期望？他說：「我當然想多啲人睇，新時段對我嚟講係新挑戰。呢個安排好呀，試吓新時段，如果有好成績，我咪有功勞。」會否覺得新劇成為白老鼠當試驗品，隨時成炮灰？馬德鐘說：「冇所謂，咪試吓，冇話蝕底，我見公司都落重本宣傳。」結果《飛》劇前晚收視平均29點（約186萬觀眾），最高30點（約192萬觀眾）。<br>羅仲謙笑言當晚是他首次上台唱歌，雖然是一大班人，但也有點緊張。原來羅仲謙小時候不敢上台獻唱，入行後覺得隨時要上台表演，因此找老師學唱歌，不過現時因太忙而沒有再學，他說：「老師都話我冇乜天份，要加倍努力。」有否唱歌給女仔聽，例如緋聞女友楊怡？羅仲謙說：「冇呀，屋企人同經理人都冇聽過。」<br>在劇中扮演女飛虎成員的黃智雯，會有不少動作場面，又和羅仲謙發展一段似是兄弟情的微妙關係。問黃智雯未入行前有否想過投身紀律部隊？她說：「我知好有型，但都知道始終係好辛苦，自己未必可以應付得嚟，所以都冇諗過。」<br>採訪：楊潔雯<br>攝影：陳順禎
</p></body></html>
<html><header><meta charset="utf-8"><title>憶蓮急為戀情解畫</title></header><body><h1>憶蓮急為戀情解畫</h1><p>日前在台灣默認跟恭碩良發展姊弟戀的林憶蓮，昨日在屯門為演唱會DVD舉行簽名會。春風滿面的她現身時令600名fans瘋狂，相隔六年沒在港舉行簽名會，憶蓮親民地逐一為fans簽名和合照，而屬於環球歌手的憶蓮也獲無綫派員到場採訪。<br>對於默認跟恭碩良的戀情，憶蓮受訪時澄清說：「從來唔會將感情事公開或討論，因為呢啲係私人事，我喺台灣係講對戀愛睇法，並唔係直認或間接承認愛情，我從來唔發表，私人生活好寶貴唔公開。」當求證憶蓮是否單身，她以私人生活為由不答，但表示生活愉快。</p><p>車窗現裂痕</p><p>問憶蓮其女兒會否想她拍拖？她說：「我好少講個女，個女嘅嘢都唔講，唔好意思。」有報道指女兒親父親多過她，憶蓮笑笑口說：「都係唔講，我唔知點答妳。」昨晨她從台灣返港由司機接機時發生驚險事，當司機抵達機場時發現保母車的左後窗出現裂痕，幸未有破碎發生意外。<br>採訪：馬建華　攝影：陳慧安
</p></body></html>
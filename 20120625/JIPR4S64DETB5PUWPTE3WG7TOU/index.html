<html><header><meta charset="utf-8"><title>馮仁昭四圍超：徐子珊鐵塔蛋糕賀壽 - 馮仁昭</title></header><body><h1>馮仁昭四圍超：<br>徐子珊鐵塔蛋糕賀壽 - 馮仁昭</h1><p>徐子珊早前同過百fans一齊慶祝33歲生日，有fans專程由外地嚟香港，仲有媽咪帶埋小朋友一齊嚟，最細只得兩歲半。班fans好有心思，專登幫子珊訂做一個巴黎鐵塔立體蛋糕。不過6月19號正日生日，子珊去咗美國幫林峯做演唱會嘉賓，之後留低同大學同學聚會，問到有乜生日願望，子珊話：「我滿足現狀，身體健康就夠啦！」</p></body></html>
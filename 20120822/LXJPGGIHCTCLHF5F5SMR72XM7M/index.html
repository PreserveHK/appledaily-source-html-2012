<html><header><meta charset="utf-8"><title>趣趣地張伯倫拍住美斯做封面</title></header><body><h1>趣趣地<br>張伯倫拍住美斯做封面</h1><p>阿仙奴快翼阿歷士張伯倫，年紀輕輕19歲就做大國腳，征戰歐國盃，雖然未有咩代表作，但係人氣已經勁爆。就連足球遊戲《Fifa13》嘅英國版（圖），都搵佢做封面，同曼城門神赫特，一齊拍住巴塞隆拿「球王」美斯，認真架勢堂！隻game9月就上架，槍手球迷梗係要入貨，支持吓愛隊新星啦！</p></body></html>
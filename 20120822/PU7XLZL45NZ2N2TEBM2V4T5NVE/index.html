<html><header><meta charset="utf-8"><title>中環在線：情色占師奶　SM打救B＆N - 李華華</title></header><body><h1>中環在線：情色占師奶　SM打救B＆N - 李華華</h1><p>俾人形容為「媽媽鹹書」嘅情色小說《FiftyShadesofGrey》講靚女大學生同型男富商性事，拯救咗不少寂寞的心，連全美最大書商BARNES&amp;NOBLE（B&amp;N）都靠呢本書改善業績，最新一季淨虧損由舊年同期5660萬美元，收窄至4100萬美元！</p><p>細緻豪情兼備女性受落</p><p>呢本書舊年出版，講主女角AnaSteele替好友同男主角ChristianGrey做訪問而相識，Ana第一次見到Grey已經暈晒大浪，Grey亦向Ana展開追求，故事發展落去，兩人有好多香艷場面，玩埋SM，仲有SM規條。<br>除咗情色場面寫得豪情詳盡，作者ELJames（圖）初段寫Ana狂估Grey係咪鐘意自己亦十分細緻，道出少女心事，相信亦係呢本書受女性歡迎嘅原因之一。ELJames係英國師奶一名，明白女性心理同生理需要，寫出呢本能夠滿足讀者幻想嘅書，抵佢紅。<br>好似話《FiftyShadesofGrey》遲啲拍埋電影，ELJames分分鐘同《哈利波特》作者羅琳一樣咁紅。<br>唔講唔知，小說封面有條灰色領呔，聯儲局主席伯南克對上一次出席國會聽證時，無端端戴咗條灰色領呔，眼利嘅網民即刻聯想到小說封面，叫其他網民估吓佢有乜特別含意，伯南克應該笑到跌咗落地。<br><br>李華華<br>mailto:LiWaWa@AppleDaily.com</p><p>部份內容節錄</p><p>"You'reonechallengingwoman,"Hekissesme,forcingmylipsapartwithhistongue,takingnoprisoners.<br><br>Hestartsunbuttoningmyshirtwhileheplacesfeather-likekissesacrossmyjaw,mychin,andthecornersofmymouth.</p></body></html>
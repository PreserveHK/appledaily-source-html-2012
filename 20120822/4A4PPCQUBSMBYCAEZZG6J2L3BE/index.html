<html><header><meta charset="utf-8"><title>文頌嫻忍咳生女</title></header><body><h1>文頌嫻忍咳生女</h1><p>36歲嘅文頌嫻大前日剖腹生咗小龍女，佢噚日凌晨喺微博大晒一家三口幸福相，B女英文名叫Jamie，重5磅14安士，輕得嚟都健康。</p><p>文女噚日接受電台電話訪問，話生之前仲咳緊，醫生驚佢邊生邊咳，本來諗住幫佢全身麻醉先開刀，但文女堅持半麻醉，想第一時間聽到BB喊聲，結果佢全程忍住冇咳，BB亦順利出世。</p></body></html>
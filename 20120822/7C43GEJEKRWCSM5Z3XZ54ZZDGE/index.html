<html><header><meta charset="utf-8"><title>群星出席故友遺作分享會健仔念羅慧娟　「佢真係好堅強」</title></header><body><h1>群星出席故友遺作分享會<br>健仔念羅慧娟　「佢真係好堅強」</h1><p>羅慧娟6月因胰臟癌逝世，結束45年的人生。娟妹臨終前託好友撰寫新書《活在地上》，前晚鄧萃雯和張衞健等出席分享會，他們透露娟妹臨終前飽受脫髮、嘔吐和肺積水困擾，但娟妹仍說笑指自己獲利回吐，以幽默面對病魔折磨。</p><p>今年6月因胰臟癌逝世的羅慧娟，臨終前依然積極面對人生，她託好友羅乃萱為她撰寫新書《活在地上》，內容主要講及她和一眾家人好友面對她的病時，彼此的點滴和經歷。眾好友前晚在銅鑼灣舉行新書分享會，張衞健、鄧萃雯、羅乃萱、張崇德和妻子劉美娟等皆有出席。大會播出娟妹談出書感受的片段，片中的她一頭短髮，似在病房接受治療，但甚為精神。</p><p>鄧萃雯眼濕濕</p><p>張衞健說：「佢病時我去佢屋企做訪問，我未見佢時諗唔知點面對佢，唔知佢有冇甩頭髮，唔想令佢難受，但娟妹真係好堅強，同平時冇分別，我記得佢食飯時突然話想除假髮，佢老公講笑話，除晒衫都冇所謂。娟妹令我發現面對死亡都可以咁，如果將來自己有事，我都會咁面對。」羅乃萱指在一次派對上，賈思樂突然狂喊，她又透露娟妹樂觀見自己的光頭look：「佢話自己似櫥窗公仔。」<br>雯女表示娟妹老公劉志敏曾擔心娟妹抵抗力差，叫她跟其他人保持距離，但娟妹卻無懼，在派對上逐一跟好友擁抱。雯女又說：「有好多人以為娟妹扮堅強，佢邊有咁好戲，佢成日反安慰我，又話自己未交功課，未走得住。」說到此處，雯女忍不住眼濕濕，她續說：「佢化療搞到嘔，但反而講笑話咁係獲利回吐，跟住要抽肺積水，佢又笑話俾醫生抽水，以幽默嚟面對一切。」</p><p>繼子攜妻致謝</p><p>前晚劉志敏未有出席，但書中他表示娟妹曾三次病危，在過身前十多天因肺部已有三分一壞了，醫生曾示意放棄做手術，但劉志敏堅持，結果手術總算成功，但可惜娟妹只能在世上活多十多天，最終病逝。娟妹的細繼子Daryl及太太上台感謝大家，希望繼母的影響力可以延續下去。<br>採訪：何慧斯　攝影：陳俊強</p></body></html>
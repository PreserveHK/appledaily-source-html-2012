<html><header><meta charset="utf-8"><title>網民高唱名曲賀劉江華落選<br>小鳳姐：咁曳呀</title></header><body><h1>網民高唱名曲賀劉江華落選<br>小鳳姐：咁曳呀</h1><p>近日各位的facebook相信都被前立法會議員劉江華冇得留低立法會的新聞洗版，各界以各種形式熱烈恭賀劉議員落選，部份網友將二次創作發揮至淋漓盡致境界，將跟劉江華議員名字差不多的資深演員劉江、劉德華及江華搬出來齊賀劉議員墮馬，甚至出動殿堂級歌手徐小鳳的《喜氣洋洋》來贈興，昨日小鳳姐被問到歌曲被惡搞時，她說：「咁曳呀？」</p><p>民建聯的劉江華墮馬未能在立法會連任，令全城不認同民建聯的市民齊歡暢，有人甚至到劉議員的辦事處開檳慶祝，而部份網友就在網上盡情以各式各樣的方式表達開心心情，其中有人將跟劉江華名字差不多的資深藝人劉江、劉德華及江華拿來做代表，將劉江華惡搞一番，齊來贈「㷫」。又有網友在劉江華辦事處門外高唱徐小鳳的歌曲《喜氣洋洋》來慶祝一番，唱道：「熱烈地彈琴，熱烈地唱……」</p><p>劉江：由得佢</p><p>記者昨日致電徐小鳳，小鳳姐因趕時間，聽到記者提及其歌曲被用來諷刺劉江華，叫記者稍後才致電給她。及後再找着小鳳姐，她聞得《喜氣洋洋》被網友借用惡搞，笑說：「咁曳呀？有少少曳喎！我都有留意選舉新聞，有人開心，有人唔開心。」<br>至於與劉江華名字差不多的藝人未有因被網民惡搞而感到不開心，當中在電視台被尊稱為劉老師的劉江昨日電話中笑說：「介意都冇用，都控制唔到，哈哈……由得佢。」問劉江對劉江華可有印象？他說：「冇乜，只係知佢個名同我差唔多。」那有否投他一票？劉江說：「呢啲要避忌唔講得，我係藝人，要中立，雖然我有立場。」</p><p>江華：笑唔停</p><p>江華則大讚網友很有創意，他昨日在電話中說：「我有睇過啲相，幾好呀，可以連串埋一齊，睇到笑唔停，諗得到啲咁嘅對白、畫面，仲有片㖭，好有創意，佢哋真係應該去拍戲、寫劇本。」以前江華甚少留意議員，只在選舉期間在街上見過橫額，反而覺得劉江華夠大方，江華說：「咁玩佢都冇發脾氣，氣度不小，有啲人真係會出嚟鬧，反晒面、黑晒面都有，佢幾有修養，真係唔簡單。」採訪：丁寧</p></body></html>
<html><header><meta charset="utf-8"><title>小S拗腰搶鏡</title></header><body><h1>小S拗腰搶鏡</h1><p>台灣姊妹花大小S搶鏡博見報招數層出不窮，好似小S咁，前晚喺北京出席隱形眼鏡活動，夾埋阿雅一齊玩拗腰，擺出《唐伯虎點秋香》華文華武嘅低能甫士，輕易食糊。</p><p>大S就喺前日凌晨煮咖哩同牛肉湯，叫埋好姊妹范瑋琪試菜，然後將照片放上微博，自然有fans轉載啦！</p></body></html>
<html><header><meta charset="utf-8"><title>躁導演辣㷫陳曼娜</title></header><body><h1>躁導演辣㷫陳曼娜</h1><p>無綫躁底導演張永豪粗暴對待新人劉蔚萱，但無綫高層曾勵珍前日仍撐他，還轉移視線要揪出偷拍片段者，惹來網民炮轟。</p><p>劉蔚萱照肺</p><p>有高登網友爆料指張永豪試過將叉掟向助導，而早前張永豪與陳曼娜合作時，雙方曾炒大鑊，陳曼娜直言有你冇我，並即時離開錄影廠，事後向高層投訴。<br>不過，據知前日事件曝光，珍姐嬲爆即召劉蔚萱返公司照肺，有目擊者謂劉蔚萱入房前顯得很驚慌，離開時就眼紅紅。張智霖昨在電視城說：「唔應該用呢啲手法對待新人，效果可能適得其反，大家理性討論，甚至換第二個人拍。」有否試過被導演罵？他說：「我拍《九陰真經》喺片場太嘈俾導演鬧。」曾與劉蔚萱合作過的錢國偉女友陳宛蔚前晚則謂未有時間問候舊拍檔。<br>無綫外事部副總監曾醒明昨透露無綫因此事收到近40個電郵及一個電話投訴，他說﹕「似係一個群組用同一個格式嚟投訴，另一電話係話睇完報道覺得好唔應該。」<br>採訪：魯萍、比華利、黃曉妍<br>攝影：陳慧安</p></body></html>
<html><header><meta charset="utf-8"><title>私駕路：陳倩揚細車換大車　唔驚俾人蝦</title></header><body><h1>私駕路：陳倩揚細車換大車　唔驚俾人蝦</h1><p>近期忙個不停，又做節目，又出新書的前港姐陳倩揚Skye，唔講唔知，原來是一名標準車迷。家住新界北的她，每日要靠汽車出入電視城，為了省油慳錢，也為了兒子將來擁有藍天白雲，開始留意環保車。　撰文：錢綽芝　攝影：伍慶泉　髮型：Match@Hair　服裝：ja2k、鞋：Aldo</p><p>為仔揀混能</p><p>近年人人講環保，車廠都致力生產不少環保車！要環保，除電動車外，另一選擇就是油電混合車。Skye說，身邊不少朋友開始轉駕較環保的Hybrid車，她亦開始對這類車產生興趣，始終每日駕駛近百公里的她，耗油量及是否環保絕對是最大考慮。<br>熱愛駕駛的Skye，持有車牌已多年，對慳油細車情有獨鍾，主要貪細車睇位、操控容易，所以一直都以細車代步。幾年前購入限量版銀底粉紅色的本田Jazz，即使婚後依然每天駕車上班。但人越大，品味也開始改變，自從誕下兒子後，更希望為下一代締造一個美好環境，所以想乘機換環保車，大型SUV更成換車首選，嬌滴滴的Skye睇中剛在四月轉款的Lexus RX450h。「以前我好鍾意細車，但發覺在公路上成日被人蝦，啲大車成日專登蝦我，起初還以為淨係蝦女仔，但發覺連我老公揸都係咁，原來啲人唔係蝦人，係蝦車！加上我個仔開始日漸長大，平時帶埋工人去街都唔夠坐，所以想換一部大車，但先決條件一定要環保。」</p><p>過線話咁快就過</p><p>試車當日，Skye由西九海濱長廊起步，直上三號幹線，到青葵公路後掉頭返起點，車程近30公里，這段路可測試一部SUV的動力表現。完成試車後，Skye對RX450h第一個感覺就係「真皮味逼人！」還大讚車櫳豪華、座椅舒服，電動駕駛席亦可調校到適合自己身形。「行車時好靜、引擎及馬達轉換時沒有影響動力，爆炸力相當高，揸落去好有手感，即使100km/h行車，感覺好穩陣，過線話咁快就過。」此外，她最鍾意此車配有雨點感應器同玻璃天幕，感覺猶如開篷車！Skye對這部SUV讚不絕口，除改變過往的直條水箱柵欄外，更加上LED日光燈，車身較更流線型，霸氣十足。內櫳比上一代進步，中央顯示屏可顯示冷氣、導航及後泊顯示等資料，投射顯示屏則提供如時速、音響、溫度及藍芽配接的資訊。<br>雖然Skye仍未決定換哪一款SUV，但這次試駕後已被RX450h吸引，而且「住喺新界，每日駕長途車返去電視城，來回近百公里，相當重皮！據廠方資料，以油價$17/L計算，大概每公里約$1.1，比我的Jazz更省油！又夠大架，喺公路上一定唔會被人蝦，正合我心意！」Skye打趣說，會考慮叫老公送給自己。</p><p>RX450h Ultimate</p><p>引擎：3,456cc V6 配電動馬達<br>馬力：248PS / 6,000rpm（系統總輸出299PS）<br>扭力：317 Nm/4,800rpm<br>傳動：E-CVT電控無段變速，四驅<br>售價：$791,600（已扣環保稅優惠）<br>查詢：2511 9430（Lexus HK）</p></body></html>
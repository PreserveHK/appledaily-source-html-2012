<html><header><meta charset="utf-8"><title>蘋機會：闊過16:9　超長UTB睇全腿</title></header><body><h1>蘋機會：闊過16:9　超長UTB睇全腿</h1><p>同Christie影完42吋長腿靚相，佢嗲住話要做電腦Wallpaper，奈何個芒唔夠闊睇唔晒；為博紅顏一笑，於是班來東芝全球首部21:9超闊屏幕Ultrabook（UTB），除可Show盡美腿外，睇戲亦會飛走上下黑邊，咁先係真正FullScreen嘛！<br><br>撰文：鍾礎鴻<br>攝影：陳盛臣<br>Model：Christie</p><p>21：9芒工作娛樂都啱</p><p>東芝呢款SatelliteU840W，主打影音效能，賣點係個14.4吋21:9闊屏（1,792×768）唔單止可以Show晒Christie長腿靚相，仲可盡覽WideAngle風景相甚至全景相，又由於桌面多出30％顯示空間，所以同時開啟多款軟件都唔會逼。21:9仲有乜好？大家睇戲時，一般都發現電視或電腦芒會出現上下黑邊，因為屏幕比例係4:3或16:9，當遇到21:9格式影片，屏幕為符合顯示比例就會產生黑邊，所以之前Philips出過21:9電視機，勢估唔到家連Ultrabook都有呢個比例。<br>除睇戲無黑邊外，仲可以利用Toshiba獨有嘅Resolution+技術提升畫質，將480pDVD影像升呢成720p或1080i高清質素，加埋harman/kardon喇叭，影音效果幾近無敵。點解係「幾近」？只因屏幕亮度為300流明，未係最頂級，而鏡面設計在室外使用的話會容易反光，所以未算完美。</p><p>新U慳電　夠睇《Titanic》</p><p>由於部機係長條形，單手拎的話一個唔平衡就會跣手，所以機面上蓋黑色部份用上防滑塗層，鍵盤下PalmRest部份亦一樣，枕手舒服。Ultrabook已發展到第二代，即係用第三代IntelCore處理器，U840W都唔例外，i5速度有1.7GHz，夾埋比上一代快三倍嘅內置顯示卡睇HDYouTube，效果流暢，而內建4Cells鋰電連續待機時間就有7.5小時，一般使用則為三至四小時，總算睇得晒一齣《Titanic》。</p><p>Profile</p><p>處理器：第三代i5-3317M（1.7GHz）<br>記憶體：2GBDDR3<br>硬碟：256GBSSD<br>屏幕：14.4吋（1,792×768）<br>顯示：IntelHDGraphics4000<br>系統：Windows7HomePremium64bit<br>查詢：29533555</p><p>UTB大軍再晒冷</p><p>如果閣下唔多睇片聽歌，電腦以工作為主，不妨諗吓用到11小時嘅DellXPS14Ultrabook。呢個「長途伴侶」價錢同規格，竟然跟13吋MacBookPro差唔多，而且賣相又同MacBookPro一樣咁型，唔怪得連馬明都Buy佢啦。</p><p>查詢： http://www.dell.com.hk </p></body></html>
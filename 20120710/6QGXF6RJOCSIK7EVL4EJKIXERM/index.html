<html><header><meta charset="utf-8"><title>阿倫勸歌手要爭氣杜麗莎彈阿Sa唔識唱歌</title></header><body><h1>阿倫勸歌手要爭氣<br>杜麗莎彈阿Sa唔識唱歌</h1><p>無綫日前舉行的《紅白鬥》，參演的歌星不是咪嘴就走音，連環出醜，蔡卓妍（阿Sa）唱《下一站天后》全程走音成為笑柄。曾教阿Sa唱歌的杜麗莎（Teresa）前晚出席簽名會，她直指現今做歌星很容易，但站在台上卻未必個個識唱歌，可謂當頭棒喝。</p><p>唱家班譚詠麟（阿倫）和杜麗莎，前晚在旺角為新碟《TimeAfterTime》舉行簽名會，有過百fans到場排隊。</p><p>唔夠瞓冇氣唱</p><p>無綫《紅白鬥》節目歌星連環走音，尤其是蔡卓妍現場唱出《下一站天后》，幾乎全程走音，令全城人笑爆。<br>當年阿Sa曾跟Teresa學唱歌，Teresa坦言在香港做歌手的確比較困難，要兼顧很多工作，根本沒時間學唱歌，Teresa直言：「食同瞓都唔夠，仲邊有氣唱歌呢。」但阿Sa在圈中十年唱功依然沒進步，Teresa直言：「咁你要同佢公司講，家歌手好普遍，但企得上台未必識唱歌，希望人人進步唱好歌。」<br>剛由外地返港的阿倫聲稱不知情，他亦寄語如果要唱現場必定要多練習。提到不少香港歌手予人感覺唱功水皮，阿倫表示：「俾人咁覺得嘅話，香港歌手要爭氣，練好啲，畀人知道香港歌手係得。」以往阿倫回答問題不時口不擇言，為何今次答得如此保守，是否因怕像上次取笑「祖師戀」般要事後補鑊？阿倫有點激動說：「梗係唔係，祖兒都冇嬲，人哋點樣攞嚟講、攞嚟寫我唔理，我見咁多場面點會理呢啲嘢。」</p><p>曉風放洋留學</p><p>有傳劉德華送二億豪宅畀囡囡，阿倫表示自己亦會把所有東西送給兒子曉風，更會陪他創業，不過目前兒子最重要是學業，阿倫透露兒子已到外國讀書，不久更會入讀大學。<br>採訪、攝影：溫敏芝</p></body></html>
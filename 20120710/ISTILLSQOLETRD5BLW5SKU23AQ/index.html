<html><header><meta charset="utf-8"><title>馮仁昭四圍超：丁子高爆千嬅抱仔甩骹 - 馮仁昭</title></header><body><h1>馮仁昭四圍超：丁子高爆千嬅抱仔甩骹 - 馮仁昭</h1><p>丁子高噚日喺尖沙嘴出席慈善活動，話一個月大嘅囝囝好大食，佢話：「阿仔已經有10磅4，仲有雙下巴，10分鐘飲晒啲奶，食嘢好快。」丁子高仲大爆老婆千嬅初為人母太緊張，抱BB抱到甩手骹都唔知。佢又話幫BB換片最怕突然屙尿，仲話：「有一次啱啱換完片，即刻又屙尿，重頭嚟過又再屙屎，好似瀑布流出嚟，成日整蠱我哋，好招積。」</p></body></html>
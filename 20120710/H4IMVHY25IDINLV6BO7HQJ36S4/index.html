<html><header><meta charset="utf-8"><title>潮上身何志恩古惑妹</title></header><body><h1>潮上身<br>何志恩古惑妹</h1><p>本地時裝設計師何志恩（Johanna）近年愛與不同時尚單位crossover，與她奉行「反totallook、才是有火花的時裝遊戲」主義不謀而合。Johanna的fashionstyle愛古着混highfashion，也愛雌雄同體，最愛穿梭倫敦、東京的跳蚤市場尋古着寶物，為自己擦出奇妙的時裝化學作用。撰文：梁錦雯</p><p>本地時裝設計師何志恩回歸香港主場十年，終的起心肝開店，問對開舖的期望，她劈頭說：「希望鍾意時裝嘅人唔好totallook。」<br>有時會雌雄同體，又會以vintage襯Cēline、Givenchy等的Johanna說：「每個人性格都有分裂層面，我鍾意keep短髮，爽直character，會以女仔accessorybalance。我又唔鍾意totallook，唔使人剩係鍾意JohannaHo，如加一件vintage，多咗另一個味道，多咗唔同chemistry。」</p><p>母鬧買死人衫</p><p>Johanna的古着情意結始於祖父母年代：「我公公細佬老婆同尤敏係朋友，嗰個年代都係自己買布造衫，好多刺繡手工，都係oneofakind設計。」之後她喜歡到跳蚤市場尋古着，則始於她在倫敦聖馬田讀時裝的年代：「由啲鬼妹帶我去CamdenMarket買啲一、兩英鎊大褸開始，我媽咪成日鬧我買死人衫，跟住學都唔返，逢星期一去CoventGardenfleamarket，之後去Portobello，啲老同學JohnGalliano都去嗰度搵寶物，我買過啲1910年代維多利亞風格嘅喱士裙，雖然會有啲爛，但當時年代嘅手工好仔細，現今係做唔到。之後去日本做時裝，就喺東京買古着。」<br>香港時尚水平，Johanna謂提高了不少：「家似十年前日本初期，自己都開始覺得香港年輕人開始接受二手古着，亦襯出自己style，香港人應該搵番自己。」</p><p>新店專人服侍</p><p>Johanna的新店，如她所言以一站式的時裝概念出發，她說：「我間舖頭會有stylist，又搵咗英國化妝品牌Becca合作，要有personalshopping感覺，唔怕有選擇障礙症，唔想人買衫好似執藥咁A餐、B餐魚柳包餐咁，要令佢哋着衫有成功感，唔係剩係整靚衫，係想整靚人，高矮肥瘦同model身形，着衫都係件開心事。」<br>自言做時裝也要有火花的Johanna，近年與不同單位合作如藝術家LeanneClaxton、Moiselle、PedderRed、日本潮物品牌Rody、德國鞋履品牌Birkenstock，以及與好姊妹徐濠縈開設的Liger合作等，Johanna也笑自己是交叉女王：「越嚟越發覺時裝係講緊synergy，同唔同單位合作，大家都幫到大家，互相配合，好似我最近會同一個女仔合作，佢專做啲oneofkind飾物，我就會將佢設計擺落我啲衫度。」攝影：仇志德</p><p>介紹大坑入貨</p><p>Johanna隨意mix&amp;match的功力，浸淫古着市場居功至偉，她笑言人生使得最多錢也是花在vintagefashion上，她說：「最鍾意睇澳洲一本叫《Russh》嘅時尚雜誌，有好多古着加每季時裝styling，買衫都會喺ebay網上尋寶，以前好鍾意去日本買古着，家大坑有間古着店叫Microwave，專入大阪一間舖頭喺外國搜購番嚟嘅精品同古着。」</p><p>靚唔靚</p><p>着得好，《蘋果》絕對睇到；着得曳，《蘋果》更加睇到！一周精選最正靚人、最嘔打扮，鞭策大家齊齊進步！</p><p>Best　鄭秀文</p><p>紙板人阿mi的平面身形，自有其平板之奶。日前她出席薛凱琪的個唱，幾何閃片cardigan登台feel十足，再加兩抽大鏈，都易變麗花皇宮賣歌女，阿mi就是勁在加埋爆炸頭，會變成更勁力十足的潮女。</p><p>Worst　鄭融</p><p>綵排也要見人、見報，鄭融的便裝連有型家居服都算不上。綠色束腳褲本來就是矮人陷阱，鄭融加上一對厚重sneakers，非常overloading，身上短而橫的方形tee則是當打，但露肚、露腩絕非rightmatch！</p><p>形象：JeniofJohannaHo<br>化妝：JanLeungofBeccaCosmetics<br>場地提供：JohannaHo（尖沙嘴Woodhouse）</p></body></html>
<html><header><meta charset="utf-8"><title>馮仁昭四圍超：黃智雯跟裝修佬學師 - 馮仁昭</title></header><body><h1>馮仁昭四圍超：黃智雯跟裝修佬學師 - 馮仁昭</h1><p>黃智雯、周柏豪、AliceB同鍾采羲，噚日喺灣仔出席「Biotherm花式籃球表演」活動，成班都係雞手鴨腳，一向打開波嘅柏豪唔見得好好，花式同真正落場打又確係兩回事。至於「關二嫂」黃智雯嚟緊又有新劇開，係無綫嘅《媽不得媽媽》做裝修工人，為咗逼真，搵到個做判頭嘅親戚教佢幾招，仲跟人去開工學專業裝修佬嘅舉動。</p></body></html>
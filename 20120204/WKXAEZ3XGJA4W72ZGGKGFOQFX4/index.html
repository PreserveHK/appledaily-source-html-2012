<html><header><meta charset="utf-8"><title>宅錄：大地回春　蝸居務農</title></header><body><h1>宅錄：大地回春　蝸居務農</h1><p>過完年天氣持續凍凍哋，今日終於等到立春！標誌住暖暖嘅春天返嚟喇！大地回春，為應應節氣傳統，是日教你蝸居務農，種吓花、養吓草，一盆盆嘅瓜果蔬菜仲可以畀你自給自足，以後唔使再食毒菜喇！<br><br>記者：溫曉嵐　<br>攝影：劉永發<br>Model：Yu＠UniqueModel<br>鳴謝：宜晴園藝21520832</p><p>種花小知識</p><p>禁室培育　膠袋助發芽</p><p>平日食到好味嘅水果，總想長食長有：「如果可以幫粒士多啤梨留種就好喇！」宜晴園藝老闆Kevin話，食完瓜果取出新鮮種子真係可以攞嚟種，仲話風乾後效果更佳！<br>「至於雪藏過嘅瓜果，佢哋嘅種子可能會無咁健康，假如播種後超過發芽期都未有長芽，這表示種子可能已死；即使冒芽，過咗『預產期』先出世嘅植物，健康亦會較差。」想提高發芽率？Kevin提供一個自製小型溫室方法！喺播種淋水後，用膠袋將泥及盆整個包住，再用大頭針戳穿幾個小孔通風疏氣，咁就可以放埋一邊等發芽，連水都唔使再淋！Kevin指呢個方法可以保溫保濕，種子發芽速度會快一倍！</p><p>種「椒」StepbyStep</p><p>泥種轉水種　秘技！</p><p>盆栽唔一定種喺泥！如虎尾蘭、黃金葛、金錢草等植物，其實仲可以水種！養在晶瑩剔透玻璃容器內，不但美觀，仲較衞生及容易打理！</p><p>立春種子精選</p><p>就算係立春，都唔係每種植物都適合播種㗎！好似士多啤梨就已過播種期，要種只可以買幼苗移植。以下就介紹幾種合時種子過你，全部$10/包有交易，抵玩！</p><p>食用系</p><p>觀賞系</p></body></html>
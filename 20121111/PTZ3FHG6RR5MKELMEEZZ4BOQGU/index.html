<html><header><meta charset="utf-8"><title>馬修瘦到甩褲</title></header><body><h1>馬修瘦到甩褲</h1><p>美國男星馬修麥康納希為咗喺新片扮愛滋病人，最近特登勁減磅，不過佢消瘦嘅情況好令人擔心，噚日喺洛杉磯機場過安檢嗰陣，一除外套就見到佢瘦到條牛仔褲都好似就甩咁，同佢舊年fit爆拍《光豬舞壯士》真係好似兩個人。</p></body></html>
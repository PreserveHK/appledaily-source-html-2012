<html><header><meta charset="utf-8"><title>趣趣地：油王上車首賺錢</title></header><body><h1>趣趣地：油王上車首賺錢</h1><p>車路士宣佈，喺11/12年財政年度賺咗140萬鎊（約1,700萬港元），係自俄國油王富商阿巴莫域治（右）03年入主球隊後，首次有錢賺！車仔賺錢，全靠佢哋拎到上屆歐聯，賺咗唔少轉播費同廣告費，但上年度條數只係計到今年6月，所以買夏薩特、奧斯卡杜斯山度士條數就仲未入賬，下年9成都會變番赤字。</p></body></html>
<html><header><meta charset="utf-8"><title>花絮克林頓奧巴馬齊讚林瘋</title></header><body><h1>花絮<br>克林頓奧巴馬齊讚林瘋</h1><p>美國前總統克林頓（右二）周日晚都去咗睇熱火對魔術嘅比賽，但賽後接受訪問嗰陣，幾乎提都冇提呢兩隊波，淨係講紐約人同埋呢期最紅的林書豪。克林頓笑住咁話：「個個都問過林書豪嘅，我係紐約人，我非常鍾意佢，佢係個好好嘅球員。不單止係佢嘅球迷，所有人都關注佢。」除咗克林頓，現任總統奧巴馬之前睇完林書豪比賽，都話好欣賞佢嘅球技。</p></body></html>
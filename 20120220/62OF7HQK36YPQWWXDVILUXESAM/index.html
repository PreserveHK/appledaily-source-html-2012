<html><header><meta charset="utf-8"><title>馮仁昭四圍超：家強帶子洪郎好頻撲 - 馮仁昭</title></header><body><h1>馮仁昭四圍超：家強帶子洪郎好頻撲 - 馮仁昭</h1><p>Beyond成員黃家強嘅日籍太太Makiko，大前日喺沙田仁安醫院幫家強生咗第二個囝囝。再做老竇嘅黃家強呢幾日可算係好忙碌，湊住四歲大仔黃慶陽之餘，仲要頻頻撲撲去醫院探老婆同BB。噚晚6點幾，家強又拖埋大仔去醫院。本來馮仁昭想同佢八吓BB幾重同改咗名未，但家強就話：「我冇乜嘢好講，呢幾日都冇乜嘢好影。」</p></body></html>
<html><header><meta charset="utf-8"><title>劫五百借幾千鳳姐發雌威趕走賤男</title></header><body><h1>劫五百借幾千<br>鳳姐發雌威趕走賤男</h1><p>【本報訊】一名賊人佯裝嫖客，昨凌晨進入荃灣一間鳳樓聲稱有刀在手，要求鳳姐交出500元江湖救急，在鳳姐就範後窺見她的錢包還有數千元，竟得寸進尺商借，鳳姐大發雌威喝罵，驚動鄰房姊妹報警，賊人搶走500元即逃。姊妹事後連聲咒罵︰「正賤男，連皮肉錢都搶！」<br>記者︰黎志偉　詹家志</p><p>案發於德華街德華樓1樓，大廈低層部份單位間成劏房闢作鳳樓。遇劫鳳姐姓叔（譯音，40歲），持本港身份證，藝名阿May。她事後向記者說︰「佢（賊人）有幾千蚊冇搶，只係攞走500蚊，都算係個好賊。」</p><p>成日㩒鐘冇幫襯</p><p>在逃劫匪年約30歲，高1.7米，身材瘦削，犯案時身穿黑色衫褲。阿May的鄰房姊妹對他連聲咒罵︰「認得佢啦，成日上嚟㩒鐘，睇均晒，問完價又話唔做，正賤男，連皮肉錢都搶！」<br>阿May稱在該處接客近三個月，從未遇劫。昨凌晨1時許有人㩒鐘幫襯，她開門迎客，對方入房坐到床邊突然聲稱打劫︰「我唔做（愛），想借500蚊江湖救急，我有刀（從未出示），放心我唔會傷害你。」</p><p>「聽日還番畀你」</p><p>阿May打開櫃桶展示只有200元現金，希望打發劫匪，但他堅持要500元「冇價講」。<br>阿May無奈拿出錢包交出500元，希望盡快送走瘟神，不料賊人瞄見她錢包有數千元，厚着面皮說︰「可唔可以借埋嗰啲畀我？聽日還番畀你。」<br>阿May即時光火，大發雌威喝罵︰「你都攞咗500蚊啦，快啲走呀！」隨即開門大叫搶劫。鄰房姊妹聞聲走出查看，賊人奪門逃之夭夭。<br>警員到場時，阿May情緒激動、雙腳發軟，拒絕落樓，由姊妹代勞登上警車協助兜截賊人，但無果。遇劫鳳樓裝有閉路電視，但沒有錄影功能，未拍下劫匪樣貌。警方正追緝賊人歸案。</p><p>鳳樓搶劫案示意圖</p></body></html>
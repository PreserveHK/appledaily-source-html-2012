<html><header><meta charset="utf-8"><title>拍MV晒武功大文豪腳震震跳崖</title></header><body><h1>拍MV晒武功<br>大文豪腳震震跳崖</h1><p>27歲的周柏豪近日憑「玻璃杯」照片及文章而熱爆全城，獨特文筆被封為「靚仔大文豪」，估不到周身刀的他除了愛好寫作，武功也相當了得，日前他挑戰畏高極限，冒死在十呎高處大玩跳崖拍MV，文武雙全的柏豪認真搵命搏。</p><p>近日熱爆網絡及娛樂版的周柏豪，因為一張玻璃杯打爛到支離破碎的照片，外加一篇200字短文，被網民狂插無病呻吟，又慘被各方抽水拿來取笑，更被封為「靚仔大文豪」。不過「大文豪」不只寫作攝影有一手，日前他拍攝新歌《只有一事不成全你》MV，竟然冒死接受挑戰，在低溫下大玩跳崖。<br>柏豪早前推出新碟《GetWellSoon》，送給一位患癌病的好友，柏豪除創作歌曲外，連MV都構思埋一份，誇口提議玩跳崖。柏豪選擇在郊區拍攝，事前其弟弟親到場視察環境，並落水觀察水底情況。拍攝當日僅得8度，下水後溫度只得2、3度，故柏豪穿上潛水衣之餘，全身更包了保鮮紙，其母、弟弟及患癌朋友也到場打氣。</p><p>氣管發炎</p><p>不過，原來柏豪畏高，當他企在離水面十呎高的崖上時，他緊繃住臉，站在崖邊近20分鐘都不敢跳，最終他硬着頭皮飛身一跳，但因第一跳美感不足，柏豪要再挑戰，最後連跳5次崖才完成，加上全程浸在水中足足一小時，柏豪一上岸即抖個不停。<br>柏豪事後終告病倒，搞到氣管發炎，病足一個月都未見好轉，日前柏豪在電話中說：「嗰刻真係驚會死，但已經克服咗畏高，始終今次係想教人克服人生恐懼。好彩我朋友都好正能量，我哋仲計劃一齊去玩跳降傘挑戰自己。」<br>採訪：駱華齡</p></body></html>
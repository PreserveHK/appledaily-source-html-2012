<html><header><meta charset="utf-8"><title>蘋機會：抗污機殼任塗鴉　OneX一秒快攝</title></header><body><h1>蘋機會：抗污機殼任塗鴉　OneX一秒快攝</h1><p>揀個靚Case，貪靚之餘最緊要防刮防污。摸落滑溜嘅HTCOneX，外殼物料已具抗污作用，任玩任擦不留痕迹，大可塗鴉一款個人品味機背；別忽略最強拍攝規格，800萬像素鏡頭配獨立晶片，HDR加99張連拍功能未算最勁，做到一秒內開相機對焦兼拍攝，呢下真係掃低唔少入門DC。<br><br>記者：陳國輝<br>攝影：林栢鈞<br>Model：Waye@GME淘女郎</p><p>原子筆都擦得甩</p><p>外殼用聚碳酸酯製成，硬淨之餘仲抗污，鉛筆同原子筆迹都可擦甩。</p><p>0.7秒啟動　0.2秒拍攝</p><p>近期網上流傳HTCOneX的廣告，最令人心寒係攝影師從兩萬尺高空跳傘，拎住部手機攝錄晒全個過程，難度指數爆晒燈！不過，焦點應該係「高速拍攝」呢四個字，OneX唔止係第一部正式開賣嘅四核心手機，仲內置影相專用獨立晶片ImageChip，相機啟動只係0.7秒，而對焦連擷取影像更快到僅需0.2秒，由啟動到Shoot加埋唔使一秒!仲有99張連拍，想捕捉寵物或小朋友精采一𣊬，㩒個掣就得。論攝力，OneX真係贏盡iPhone、Nexus等Hit機。<br>除咗速度，相質方面亦有唔錯表現。尤其喺昏暗環境，OneX具備F2.0大光圈，能拍出雜訊小而光度充足嘅靚相，更好玩係拍攝人像有明顯景深效果，加上具DC都未普及嘅HDR功能，將背光問題相片重現Details，令OneX有跟DC一拼嘅「攝力」。</p><p>結合BeatsAudio繼續靚聲</p><p>Sensation系列內置BeatsAudio優化，只要戴上同系列耳筒，澎湃靚聲隨時收聽。而今次OneX除喺歌曲上支援呢項功能，更擴充至影片、YouTube同打機，堪稱娛樂聲霸！雖然連SoloOn-ear耳筒套裝，售價比淨機貴成千蚊，不過唔少鍾意聽音樂嘅網友，都話因套裝價抵玩而畀錢訂機。<br>玩盡聲畫之餘，又點少得外觀！OneX選用咗聚碳酸酯物料做外殼，抗污性極強，就算喺機背上任意塗鴉，都可輕鬆擦走；加上4.7吋芒由強化玻璃製成，同樣硬淨又防花，令到OneX變得更為全天候。</p><p>靚景實拍<br>HDR黑位鮮明</p><p>窗前拍攝最忌背光，好彩OneX有HDR，整體感覺雖然帶些少偏色，但解決咗陰陽臉問題，膚色分佈仲好均勻。</p><p>同場加映：V仔贏靚價</p><p>高階機嚟講，OneX算幾貴，但想平玩一部支援Android4.0ICS的智能手機，其實仲有選擇！好似屏幕稍為縮水嘅OneV，闊度也達到3.7吋，可媲美iPhone4S，除咗粒U無OneX咁勁，但亦支援99張連拍功能，甚至有埋BeatsAudio靚聲支援，聽歌影相質素都唔差，最重要機價只係OneX一半，要初嘗Android4.0，值得考慮。</p><p>HTCOneX</p><p>處理器：1.5GHz四核心<br>系統：Android4.0<br>制式：WCDMA/GSM四頻<br>屏幕：4.7吋<br>主要功能：800萬像素相機、F2.0光圈、28mm廣角、內置32GB記憶體<br>查詢： http://www.htc.com/hk-tc </p></body></html>
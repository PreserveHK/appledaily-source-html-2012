<html><header><meta charset="utf-8"><title>求驗客手記：查馬克與敵吸水煙 - 求驗客</title></header><body><h1>求驗客手記：查馬克與敵吸水煙 - 求驗客</h1><p>阿仙奴喺英超聯賽7連勝啱啱斷纜，輸咗畀排第17位要護級嘅昆士柏流浪，領隊雲格唔慌開心得去邊，但令教授最㷫嘅係，兵工廠前鋒查馬克（左）喺嗰場波賽後，同埋對手有份入波嘅中場泰拉拔（右）一齊走去吸水煙。雖然喺英國吸水煙唔係犯法，不過雲格就相當唔鍾意呢種行為，睇嚟查馬克想喺下季繼續留喺阿仙奴都幾難。</p></body></html>
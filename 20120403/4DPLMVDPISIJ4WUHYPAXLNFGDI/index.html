<html><header><meta charset="utf-8"><title>宅錄：大肚學煮菜　媽媽好BB好</title></header><body><h1>宅錄：大肚學煮菜　媽媽好BB好</h1><p>媽咪有咗寶寶，人人焦點去晒寶寶身上，其實懷孕中的媽咪同樣要知道好多生育知識，將養自己的身體，為做媽咪做好準備！呢方面的知識睇書最實際！<br><br>記者：陳家蕊<br>攝影：陳盛臣<br>Model：Alia、James@PureModel<br>鳴謝：麥堅時綜合治療及復康中心（21808775）</p><p>星媽之選<br>倩揚　最緊要食</p><p>仔仔快一歲的陳倩揚，因懷孕期間覺得悶，除了朋友送她有關孕婦的書籍外，自己也買了不少：「因懷孕期間好悶，不能走得太遠及揸車，最常去的地方就是到街市買菜，所以讀好多有關孕婦食療烹飪書，學煮一手好菜給自己和家人食，而且自己食得健康，寶寶也同樣健康！」<br>倩揚自十六歲入廚，到婚後都一直煮飯給一家大細食，絕不假手於人，除了因為她喜歡烹飪，可以解悶外，她認為食得健康對孕婦好重要！尤其重視坐月時間，她推薦《懷孕坐月營養師食譜》，當中的食譜全由專業註冊營養師設計及撰寫，有一定保證！最好是書中有一星期餐單示範，有時想不到買甚麼菜都可以偷師參考！另外，為了預備寶寶出世，倩揚也有看《給寶寶最好的第一口食譜》，先清楚寶寶剛出世後要食甚麼，令自己安心一些，而仔仔出世後也真的比一般小朋友不愛飲奶、愛美食。</p><p>倩揚推介<br>媽媽坐月　進補天書</p><p>按胎兒生長速度，介紹懷孕初、中、後期飲食份量，另外說明坐月怎樣進補及調理身體才算合適。</p><p>專業陪月　菜與湯水</p><p>專業陪月員李素珍多年來陪月經驗，精心設計的60款菜式及湯水，除列明菜式功效，更有小貼士，例如：陳皮老鴨湯的老鴨去皮可減油份。</p><p>寶寶吃飯　必殺技</p><p>68款、6個月至3歲嬰兒食譜，仲有教媽媽寶寶吃飯時四處跑怎麼辦？寶寶不肯飲水怎麼辦等等的寶寶飲食知識。</p><p>10月懷胎　注意事項</p><p>最近開了教育中心的楊婉儀，懷孕時就看《TheEverythingPregnancyBook》，書中有齊10個月媽咪應該注意的地方，使她可知道自己每個月身體情況及寶寶在肚中的成長過程。</p><p>美國育兒聖經</p><p>姚盈盈推介的《WhatToExpectWhenYou'reExpecting》，在美國近代堪稱育兒聖經，書中會每個月解釋孕婦要做的事情，初次懷孕乜都唔識，書中連抽筋點做都有寫，好實用！</p><p>產科醫生　解生仔疑問</p><p>陳琪話上網睇，好多媽媽推介《孕媽媽懷孕秘笈》，這書由42位名婦產科專科醫生合著，夠哂專業，連剖腹分娩是直開還是橫開疑問也會解答！</p><p>專業推介<br>香港口味　孕婦食譜</p><p>專業註冊營養師尹耀林就話，坊間好多孕婦食譜書，大家不妨選些由本地營養師撰寫，可能更切合大家需要！他推薦《A+孕婦食譜》，因為內容不止食譜咁簡單，還詳細指出孕婦應該吸收甚麼營養，是專業的知識，另外他知道作者之一的註冊營養師陳國賓自己本身酷愛煮食，相信食譜更有味道保證，更貼近香港孕婦口味。</p><p>物理治療師　教產婦運動</p><p>註冊物理治療師Dorcas話孕婦做適當簡單的運動，會幫助腰部的受力以及減少抽筋，她推薦《最甜蜜的40週胎教懷孕之飲食．運動．按摩》，內有根據不同時期可以做的簡單運動示範，啱哂孕婦！</p><p>新手父母　100疑問</p><p>兒科醫生張傑則推介《懷孕必問100題》，書中以問答形式，輕鬆解答懷孕時許多疑問與不安，亦同時幫助準爸爸及家人照顧準媽媽在懷孕的過程及生產後，照顧寶寶的秘訣，特別適合新手父母使用。</p><p>千奇百趣　孕婦書<br>教個佬　做奶爸</p><p>用幽默圖解去幫男人變身無敵奶爸，當中內容如有列出當爸爸前想做的事，爸爸在醫院的衣着打扮等，十分實用又好笑！</p><p>三文對照　賓賓必讀</p><p>有中、英、菲律賓文的食譜對照，啱哂家中用菲律賓籍工人的媽媽，自己可以安心養胎！</p><p>專攻高齡產婦健康</p><p>針對高齡產婦容易遇上的問題如骨質疏鬆、貧血、高血壓等設計的食譜，更有有中、英、印尼文對照！</p><p>香薰按摩舒緩身心</p><p>運用香薰精油浸泡按摩等，解決整個懷孕階段至生產的身心理不適問題。</p><p>孕婦知識　手機網上睇</p><p>除了睇書，大家亦不妨在網上的大型討論區如媽媽王國、BabyCenter等吸收各位媽媽的親身經驗，而姚盈盈亦推介手機App《BabyBumpFree》，除了可以每日記下自己體重和身體變化之外，更加可以知道懷孕期間287日內寶寶的每日體重及孕婦需知等知識！</p><p>查詢電話：<br>a.PageOne（27782808）<br>b.商務印書館（29041988）</p></body></html>
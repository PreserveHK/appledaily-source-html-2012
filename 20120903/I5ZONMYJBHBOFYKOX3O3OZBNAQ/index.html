<html><header><meta charset="utf-8"><title>蘋機會：德國IFA直擊　平板玩水．相機混血</title></header><body><h1>蘋機會：德國IFA直擊　平板玩水．相機混血</h1><p>今年IFA（德國柏林消費電子展）除咗Samsung夠注目，SONY也不遑多讓，平板、手機、相機、電視樣樣齊，其中首次冠名Xperia的新Tablet S，瘦身大Upgrade，仲要玩埋防水。而Samsung的一部混種Galaxy相機亦新意十足，勁吸眼球！　記者、攝影：韓繼聰</p><p>Tablet瘦身防水</p><p>入到場館一見SONY個攤位已經知道佢落重本，地大人多，大量新機登場試玩。其中Xperia Tablet S算係場中最受歡迎一款。新機外表同舊Tablet S勁似，但攞上手就知佢輕咗又薄咗，換上Tegra3 1.3GHz四核，同畫面進行多工亦相當暢順。加上甚少Tablet有嘅防水功能，雖然只得IP4標準不能直接浸水，但現場示範噴水落部機都無事，夠玩喇！</p><p>美女宣傳部隊</p><p>NEX5R加Wi-Fi</p><p>SONY相機一樣有新搞作，NEX5R機頂加入轉盤，把手加大，不設觀景器，但外表同NEX7有七成似。驚喜位係加入咗F3嘅上反芒功能方便自拍，更首次加入Wi-Fi，可用Android遙控相機外，更可直接Upload相片上網，專業玩味兩面俱圓。</p><p>Android混入相機</p><p>雖然Android入相機俾Nikon行先一步，不過Samsung呢部新Galaxy相機行Android 4.1，支援3G，仲要有四核兼21倍光學變焦，加埋4.8吋大Touch芒，完全係相機面、手機背嘅感覺。用上手同用手機無分別，Apps照用Games照玩，只係鏡頭換上真正相機鏡，難怪唔少記者都話用嚟工作可即時Send相返公司，超方便。</p><p>多牌撐Win8</p><p>現場Samsung勁撐Win8，發佈唔同範疇嘅ATIV新機包括Ultrabook、Tablet、Smart PC及手機，其他品牌亦加入戰團。</p><p>其他品牌</p></body></html>
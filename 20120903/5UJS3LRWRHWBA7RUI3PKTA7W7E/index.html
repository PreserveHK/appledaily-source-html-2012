<html><header><meta charset="utf-8"><title>自選危險動作</title></header><body><h1>自選危險動作</h1><p>做過電影《驕陽似我》嘅英國女星米妮哉花，前日同四歲囝囝Henry喺加州馬利布公園玩，鬈頭髮嘅Henry仔好活躍，佢喺水池邊扮玩平衡木，行到好似就嚟跌落水咁，雖然睇嚟幾危險，但米妮見阿仔咁得意，反而笑到鬼咁開心。Henry仔後來仲索性成個頭舂落啲水度。轉頭佢哋換過衫又走去玩長滑梯，好似兩母子都好愛刺激喎。</p></body></html>
<html><header><meta charset="utf-8"><title>話你知：六叔深居簡出13個月</title></header><body><h1>話你知：六叔深居簡出13個月</h1><p>11月19日，不僅是無綫台慶，也是六叔邵逸夫的西曆生日。今年105歲的六叔以往均盡量現身台慶和邵逸夫獎頒獎禮，可是自去年10月他被本報拍得跟六嬸方逸華在中環行街食飯（圖）後，過去13個月來一直未曾露面，其間六嬸曾透露六叔間中會返公司開會，但已甚少出夜街及到人多地方，以免感染病菌。<br>汪明荃昨接受商台訪問讚六叔是好老闆，她說：「我好崇拜六叔，我哋關係亦師亦友，回歸時我哋係選委成員，會一齊去視察。我又成日探佢，佢教我養生之道，關係好close。」她還說：「每年都有好多人跳槽，有年台慶佢同我講話剩番我哋三個，原來佢係話我，佢自己同利太（利孝和夫人），我咪話係呀係呀，我一直喺度㗎。」</p></body></html>
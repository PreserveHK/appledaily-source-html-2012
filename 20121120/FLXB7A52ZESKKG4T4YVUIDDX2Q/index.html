<html><header><meta charset="utf-8"><title>馬明巴黎翻撻胡定欣</title></header><body><h1>馬明巴黎翻撻胡定欣</h1><p>擁男神及筍盤兩個美譽的馬國明，09年與胡定欣分手後仍被指遭女方苦苦癡纏，身價更高，只是早前定欣搵得圈外男友，落單的馬明自然不是味兒，正與定欣同在歐洲拍劇集外景，被發現竟趁定欣男友不在身邊時黐到實一實，二人有愛火重燃之勢。<br><br>胡定欣、馬明低調拍拖多年，至09年分手後，二人亦坦承拍過拖，有指因馬明難頂定欣港女性格而分開，分開後定欣對被封為筍盤的舊愛念念不忘並苦苦癡纏，馬明雖未回心轉意，但仍為女方講盡好話。不過至今年初定欣搵得任職廣告界的男友沈栢淳後，定欣、馬明關係正式告終。</p><p>微博露戀事</p><p>二人原本保持朋友關係，但早前齊齊隨《衝上雲霄II》到法國、英國等地拍外景，定欣、馬明日夕相對，果然出事。在巴黎拍攝期間，馬明經常被發現猶如黐頭芒般黐住定欣，無論食飯、開工、收工都黐到實一實，幾乎有影皆雙，似乎反過來對已有男友的定欣依依不捨，在定欣拍攝與羅仲謙的結婚戲份時，在劇中跟江美儀是一對的馬明依然對定欣黐到實，還被新郎羅仲謙忍不住揄揶他，逗得定欣尷尬地笑。<br>今次似乎變成襄王有心，神女無夢，江美儀、張智霖不時在微博上載眾人合照，也明顯見到馬明、定欣黐到實，反而定欣從未上載與馬明的合照甚至大合照，只有與好姊妹胡杏兒的照片，似為免男友呷乾醋。<br>撰文：丁寧</p></body></html>
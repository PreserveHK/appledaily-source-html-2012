<html><header><meta charset="utf-8"><title>村姑狂掃15萬貨</title></header><body><h1>村姑狂掃15萬貨</h1><p>蘇格蘭靚聲村姑蘇珊博伊爾早幾日喺紐約濕平，入名店走一轉，就好似倒水咁使咗15萬港紙，不過拎住三袋戰利品嘅佢勁開心，店員都好多謝佢晨早流流幫手開單。村姑轉頭孖友人去坐傳統馬車觀光，真係快活過神仙。</p></body></html>
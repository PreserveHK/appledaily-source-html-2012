<html><header><meta charset="utf-8"><title>林其欣揀衫奄尖</title></header><body><h1>林其欣揀衫奄尖</h1><p>【跑馬地】淡出娛圈好多年嘅前港姐林其欣，前日一支公喺跑馬地行街濕平，唔知係咪冇做幕前之後一直養尊處優，搞到身形脹咗成個碼呢？其欣喺一間時裝店不停揀衫，幾乎件件都攞上手研究，見佢對比較隆重嘅套裝特別有興趣，應該係想買衫出席重要場合。不過，其欣揀咗好耐都係唔啱心水，於是去揀鞋同手袋，但前後睇咗20分鐘結果都係冇收穫走人。<br>採訪、攝影：朱志聰、徐錦池</p></body></html>
<html><header><meta charset="utf-8"><title>馮仁昭四圍超：羽翹唔怕粉絲動粗 - 馮仁昭</title></header><body><h1>馮仁昭四圍超：羽翹唔怕粉絲動粗 - 馮仁昭</h1><p>羽翹噚日喺銅鑼灣出席日本少女用品專賣概念店開張，已有自家品牌AvaLiu化妝掃於網上銷售嘅佢，早排發現有人出售「羽翹睫毛膏」，搞到佢急住為自己嘅中文名註冊。男友羅力威嘅fans唔接受佢哋嘅戀情，仲鬧爆羽翹，佢苦笑話：「我唔可以介懷人哋點諗，亦理唔到人哋嘅fans。」以後出入要加倍小心？羽翹話唔擔心，始終女仔人家唔會動粗。</p></body></html>
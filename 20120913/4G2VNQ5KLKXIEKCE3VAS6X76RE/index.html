<html><header><meta charset="utf-8"><title>樂香園：名牌輪流轉 - 海迪</title></header><body><h1>樂香園：名牌輪流轉 - 海迪</h1><p>英國格仔名牌Burberry前日發盈警，嚇到其他名牌股有少少腳軟，香港上市嘅Prada（1913）兩日來都跌咗八個巴仙。雖然內地奢侈品市場放緩係不爭嘅事實，不過Burberry差成咁，實在係有自己獨特問題，因為上季出的產品唔夠多Logo同「Bling Bling」，內地豪客唔like。另一個原因係LV、Gucci同Burberry呢啲牌子，相對較早為內地人所認識，以消費周期嚟講，係時候會面臨樽頸，尤其當賣到一街都係、屋企個工人都用嘅時候，佢哋要諗吓計點樣再調整品牌路線。好似Burberry，最近就決定剔除某啲平價產品，例如大家最熟悉的某幾款格仔花紋手袋，而招牌的乾濕褸亦都要大幅加價。至於Prada情況如何？根據內地雜誌一啲消費者調查，被選為呢期最潮的品牌，除咗長期處於領導地位的法國Hermès同Chanel外，Prada亦榜上有名，似乎潮流大洗牌暫時未輪到佢。Prada今個月底公佈業績，根據之前快報數據，上半年盈利起碼有50%至60%增長，但都已經被首季的110%慢咗好多，下半年相信會繼續慢。海迪</p></body></html>
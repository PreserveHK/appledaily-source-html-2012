<html><header><meta charset="utf-8"><title>中環在線：Katy來港冧里昂客仔 - 李華華</title></header><body><h1>中環在線：Katy來港冧里昂客仔 - 李華華</h1><p>一年一度嘅里昂投資論壇舊年請嚟影星佐治古尼做嘉賓，電暈晒班女性客仔，唔知係咪收到投訴，今年照顧番班男性客仔，請嚟打扮超性感嘅美國人氣女歌手Katy Perry做今晚gala party嘅嘉賓，仲係「客仔only」，實行閂埋門狂歡！</p><p>齋玩唔過夜</p><p>里昂今晚喺會展搞gala party，派對個名叫做Sweet Temptation，襯晒Katy Perry性感甜姐兒形象，佢嘅hit歌多屬快歌，《I Kissed A Girl》同《Teenage Dream》今晚實唱啦，睇嚟呢個小型演唱會應該主打狂歡盡慶。<br>家陣港股升得嚟成交一般，里昂同班客早一晚嚟個happy Thursday都幾好吖。至於Katy來港行程，公關話佢今日來今晚走，唔會過夜，換言之，粉絲未必輕易見到佢真人。</p></body></html>
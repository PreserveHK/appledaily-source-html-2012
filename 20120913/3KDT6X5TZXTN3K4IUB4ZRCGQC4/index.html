<html><header><meta charset="utf-8"><title>北京<br>關之琳電暈中坑</title></header><body><h1>北京<br>關之琳電暈中坑</h1><p>徐熙娣（小S）及關之琳等大前晚喺北京出席一個眼鏡品牌活動，之後個派對好多嘉賓都好盡慶，譚詠麟同鍾鎮濤當正自己主場，喺台上面做咪霸高歌，而小S見到自己女神關之琳就係咁撩佢傾偈，之後仲好興奮咁喺台上合唱，譚詠麟演唱期間，小S仲用沙鎚伴舞夠晒搞笑。而關之琳坐番埋位之後就同一位男士密密傾，電力四射。<br>撰文：葉雪</p></body></html>
<html><header><meta charset="utf-8"><title>宅錄：婚前重點性收身　灌水板操全身</title></header><body><h1>宅錄：婚前重點性收身　灌水板操全身</h1><p>唔少拖友都會趁年尾天氣無咁熱，趕搭尾班車拉埋天窗！結婚一生人一次，婚禮上仲要見晒咁多親戚朋友，當然要以最佳形象示人！不過當着上禮服、婚紗，新人們可能都會被自己甚少曝光的肥肉嚇倒！要喺短時間Keep Fit瘦身，真係要諗諗計！<br>記者：李曉慧<br>攝影：潘志恆<br>Model： Suey、Daren @Unique Model</p><p>新娘新郎　肥肉重災區</p><p>婚禮統籌師Ice指，佢遇到的新人中，唔少都對自己身形有要求：「新娘子都會希望瘦啲Firm啲、新郎就想大隻啲着衫好睇啲。」有豐富經驗的她特別綜合出幾個重災區俾大家參考！</p><p>新娘</p><p>a.手臂粗變肥婆<br>着晚裝、婚紗必露位置！Ice話新娘手臂粗、唔Firm，會俾人好大份感覺。<br>b.腰幼體形升級<br>Ice話腰嘅作用非常重要，襯托胸部同臀部，突出整個身體線條，要做出對比，腰要越幼越好！<br>c.臀實着晚裝靚<br>唔少新娘子都會選擇魚尾貼身剪裁的婚紗，呢個時候臀嘅線條就好被睇重，就算係普通晚裝裙，臀部Firm啲都唔會俾人肥腫嘅感覺！</p><p>新郎</p><p>a.膊頭闊有神氣<br>俗語都有話，男人要有膊頭！Ice話膊頭橫嘅新郎着禮服會神氣好多，可惜唔少香港男仔膊頭都唔夠闊！<br>b.胸肌厚較擔衣<br>有胸肌男士一般都比較擔衣，所以假如有膊頭但無胸肌撐，着禮服會無咁好睇！<br>c.肚腩逼爆禮服<br>缺乏運動，生活忙碌，都令到男士們出現唔想見到嘅豬腩肉，壞處係整件西裝會有逼爆感覺，好似一隻企鵝上身一樣。</p><p>RMT 屋企健身工具</p><p>電台節目主持人阿Ben（杜浚斌），經常喺節目解答聽眾感情問題，估唔到連大家健身嘅問題都咁關心！最近佢同健身教練Eo合作，研發出一件全天候健身器材RMT：「年幾前開始健身減肥，成效唔錯，後來工作太忙，無時間做運動，好擔心體重會反彈，所以就開始構思一件可以喺屋企都用到嘅健身工具。」<br>從玩票性質的構思，直至RMT正式面世，阿Ben除咗得到Eo的專業健身意見之外，仲諮詢咗物理治療師，務求針對本港繁忙都市人需要，做出一件全方位多功能的器材，收身有效率又安全！</p><p>內部注水　考深層肌肉</p><p>好多想Keep Fit嘅朋友，都會選擇喺屋企舉吓啞鈴、做Sit Up、掌上壓就算，但Eo話咁樣真正活動到的肌肉其實不多，而且都屬於淺層肌肉，好難收效！<br>RMT健身板採用「吹塑」材料，造成中空效果，用家可以注水調節重量，在做出相關動作的同時，水的衝力還會增加不穩定性，用家變相會運用多了平日少用的深層肌肉來平衡，間接提升運動質量，連帶對平衡力及身體靈活性都有幫助。RMT對手腳、膊頭、胸肌都有相關運動配合，可以話非常之多功能！</p><p>瘦身男女　輕度運動</p><p>平日的工作已經夠忙，加上要籌備婚禮，真係唔會得閒做運動！健身教練Eo針對新郎、新娘的肥肉重災區，配合RMT，精選出幾款簡單動作。佢話只要跟足指示，一個星期做兩至三次，大概一個月就會見到明顯效果。</p><p>女：擊退Byebye肉</p><p>女：加強臀部曲線</p><p>男：膊頭練大隻</p><p>男：練實胸肌</p><p>查詢網站： http://rmt-fit.com/ <br>電話：3165 8289<br>鳴謝：CMM蒙妮坦專業婚禮統籌學府</p></body></html>
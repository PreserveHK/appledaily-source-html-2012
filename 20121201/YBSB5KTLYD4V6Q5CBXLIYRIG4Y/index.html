<html><header><meta charset="utf-8"><title>樓市速遞：<br>白表入息上限提高<br>居屋又要炒爆</title></header><body><h1>樓市速遞：<br>白表入息上限提高<br>居屋又要炒爆</h1><p>無殼蝸牛密切留意的白表免補地價買居屋「大抽獎」，政府放風將會大幅提升家庭入息及資產限額，幅度勁彈四至五成，令市場嘩然。放寬限制後，合資格「抽獎」的人數勢必大增，抽中難度同樣大幅增加，向隅者眾，一眾居屋王又有爆上的理由。<br>記者：葉淑貞</p><p>樓價高處未算高，政府出招如無招，未有物業一族惟有寄望即將推出的白表免補地價買居屋名額及「置安心」計劃，但未補地價的居屋買賣本來就不多，根據官方資料，可供購買的資助房屋供應達38萬伙，但過去五年平均每年成交只得2000宗左右。然而，未來白表名額提供了大量客源，亦令居屋市場再成市場焦點。</p><p>客源大增  推升樓價</p><p>因應通脹及樓價爆升，調高入息及資產限額本屬必然，但幅度太高，勢必帶動另一股居屋熱潮。以出售剩餘居屋單位第六期時的2.7萬元入息計算，以九成按揭供30年、供款佔入息五成為例，本來最多可買約400萬元居屋，一旦入息限額提升至4萬元，在同樣按揭條件下，可負擔樓價就可彈升至逾550萬元，令原本差不多已跌出白表可買名單的居屋王，增添了一批客源。<br>兩年前居屋貨尾共3200伙，申請超額11倍，可見資助房屋需求極殷。今次白表、「置安心」競爭者眾，勢必轟動，並會在短期內凍結部份需求，惟大抽獎落空後，心理推動需求，只怕今時的300萬元居屋好快又變400萬元，難怪一放風增加入息限額，即被網民鬧爆。</p><p>【炒味最濃】
<br>大角嘴富榮花園</p><p>入伙年期：1998年<br>座數：18座<br>伙數：3908伙<br>近況：堪稱近年炒味最濃的居屋王，除了住宅，連車位都炒一餐。新近成交則有17座中層D室，694方呎，以綠表價395萬元成交，呎價5692元。</p><p>【價位偏高】
<br>鰂魚涌康山花園</p><p>入伙年期：1987年<br>座數：10座<br>伙數：2180伙<br>近況：大部份已屬自由市場，綠表放盤僅數個，平均呎價約6000元，入場費約400萬元。而自由市場則錄得1座高層C室，717方呎，650萬元成交，呎價9066元。</p><p>【港鐵沿線】
<br>筲箕灣愛蝶灣</p><p>入伙年期：2001年<br>座數：10座<br>伙數：2972伙<br>近況：有港鐵、有海景，愛蝶灣業主極之惜售，在今年8月衝一輪之後，9月零成交，近兩月亦不過零星一兩宗。其中一個綠表王單位為9座中層A室，693方呎，453萬元成交，呎價6537元。</p><p>【成交極少】
<br>筲箕灣東濤苑</p><p>入伙年期：2005年<br>座數：4座<br>伙數：1216伙近況<br>近況：東濤苑成交比愛蝶灣更少，最高成交錄於今年7月，C座高層2室，736方呎，以自由市場價550萬成交，呎價高見7473元。</p><p>【零星放盤】
<br>彩虹采頤花園</p><p>入伙年期：2000年<br>座數：12座<br>伙數：3000伙<br>近況：雖然屋苑規模相當大，但放盤量十隻手指數得晒。新近成交為11座低層G室，686方呎，綠表價350萬元，呎價5102元。</p><p>【景觀優美】
<br>油塘油翠苑</p><p>入伙年期：2009年<br>座數：4座<br>伙數：1480伙<br>近況：02年落成，但在停售居屋時冰封七年，部份座數改為政府宿舍，令居屋規模減為4座。物業景觀極佳，日前E座中層1室成交，733方呎，綠表價383萬元，呎價5225元。</p><p>【網民洗版】</p><p><font color="”#4682B4”">CO07：</font> <br>政府伎倆，增加多啲人嘅幻想，暫時壓抑私樓置業需求，減少噪音。<br><br><font color="”#4682B4”">iwantfreedom：</font> <br>到下年5月居屋唔平得過私樓好多，CY令居屋業主身家水漲船高，勁！<br><br><font color="”#4682B4”">moholis2004：</font> <br>新居屋興建量少，二手居屋放盤量都唔多的情況下，只會推高二手居屋的樓價，綠表公屋戶更加難換居屋，到時候連綠表果班都出來嘈就真係笑了。<br><br><font color="”#4682B4”">solarhk：</font> <br>我覺得政府有度過。入息高咗就可以供貴啲，賣樓都貴啲，出面8000蚊呎，佢賣七折5600蚊；如果「話」出面一萬蚊呎，佢賣7000蚊。每個單位賣貴20%，庫房又多20%出糧畀高官！將來要維持低稅率，就由高地價變為高樓價，又唔使怕地產商圍標。<br><br><font color="”#4682B4”">葉榮添：</font> <br>房委會想貼市加價，驚推班月入3萬家庭入火坑，唯有改推月入4萬果批。3萬蚊月入果啲，去玩沙囉。<br><br><br>摘自香港討論區</p></body></html>
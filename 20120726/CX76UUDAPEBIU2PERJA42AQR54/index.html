<html><header><meta charset="utf-8"><title>無良欺壓冇得留低中醫鬧爆</title></header><body><h1>無良欺壓<br>冇得留低中醫鬧爆</h1><p>「領匯只鍾意名牌，奉承大集團，欺壓我哋默默耕耘嘅小商戶，真係好無良！」出生於中醫世家的陳樹齊原在藍田啟田商場行醫，即使願意多付一倍租金，但領匯寧願將舖位租予大型連鎖中藥店，將他逼走，「佢租畀位元堂都唔肯租畀我，第一句開口就講我唔同你續約，唔需要你呢啲小商戶，我鍾意大集團」。</p><p>自願加租　無補於事</p><p>當了中醫師40多年的陳樹齊，03年起在啟田商場開業，每月以萬多元租了一個約400呎的商舖行醫，但07年領匯接手後，他主動提出加倍租金，仍然不能留低。<br>陳更透露，領匯為了誘使大集團租其商場店舖，不惜提供更優惠的租金，令商場遭一小撮人壟斷，助長連鎖式集團擴大，「我肯定嗰時我畀嘅租一定多過位元堂，但領匯睇唔起小商戶，話我哋可有可無」。陳自從被領匯逼走後，在觀塘道覓得一個地舖繼續行醫施藥，但該舖今年亦加租約四成，至2.8萬元，他坦言也難以繼續經營。《蘋果》記者</p></body></html>
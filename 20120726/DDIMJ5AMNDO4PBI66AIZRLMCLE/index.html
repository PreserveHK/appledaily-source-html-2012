<html><header><meta charset="utf-8"><title>謝茜嘉女見狗即縮</title></header><body><h1>謝茜嘉女見狗即縮</h1><p>縱容個女唔使落地行嘅美國女星謝茜嘉艾芭，前日繼續推住架巨型BB車，喺紐約載住4歲大女Honor出街，未識行嘅細女Haven就坐後座。本來Honor表現巴巴閉閉，咬住手指睇阿媽推到身水身汗，點知突然有隻黑色狗撲出嚟，嚇到佢即刻縮埋叫救命，謝茜嘉見到個女終於被狗治到都忍唔住笑。</p></body></html>
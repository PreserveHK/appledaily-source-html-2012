<html><header><meta charset="utf-8"><title>鍾斯練水肚腩嚇人</title></header><body><h1>鍾斯練水肚腩嚇人</h1><p>參加得奧運，個個都會fit到漏油，不過澳洲女泳將鍾斯（LeiselJones），日前練水時俾人影到佢個大肚腩（圖），仲喺Twitter瘋傳，網民梗係狂插啦，認為26歲嘅佢今次一定出醜於人前。但係佢教練保漢（MichaelBohl）就話將出戰100米蛙泳嘅鍾斯表現幾好，只係有需要收一收身咁話喎。有人就話鍾斯唔認真，求其備戰倫奧先搞到咁「大隻」。</p></body></html>
<html><header><meta charset="utf-8"><title>中環置地廣場謝婷婷、安志杰快閃買袋</title></header><body><h1>中環置地廣場<br>謝婷婷、安志杰快閃買袋</h1><p>安志杰同謝婷婷呢一對發展都好穩定，成日見佢哋出雙入對，前日佢哋同女助手現身中環置地廣場行街。佢哋今次似乎有備而嚟，一去到婷婷同助手行咗入Celine間舖，安志杰就喺門口打短訊。婷婷好快就攞咗嗰紅色手袋畀錢簽卡，前後唔使五分鐘，呢個時候安志杰施施然行入去，雖然冇畀錢，但就好有風度拎住個袋跟住喺後面行。<br>採訪、攝影：羅德光</p></body></html>
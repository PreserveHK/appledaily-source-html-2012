<html><header><meta charset="utf-8"><title>宅錄：食得樂攬枕坐墊　愛作大!</title></header><body><h1>宅錄：食得樂攬枕坐墊　愛作大!</h1><p>世上虛偽的人大把，在社會打滾，大家都應該俾人跣過好多鑊！估唔到呢期家品都吹起偽裝潮，明明個樣係漢堡包，坐落去就軟腍腍，唔同既係，俾佢跣完你會好開胃，而唔係作嘔囉！<br>記者：張文蕙<br>攝影：周旭文<br>模特兒：Ruby、Rainbow、Candy</p><p>食得偽裝好攬好瞓</p><p>為配合一年一度的K11藝滋味活動（FoodArtFestival），K11DesignStore引入來自世界各地，以食物為主題的設計產品，其中最搶眼的要算是來自西班牙的品牌Woouf，它曾與不少國際知名品牌如adidas、CasioBabyG-shock及ellesse等合作，但最擅長都係海綿坐墊及豆袋的創作！<br>其作品令你唔止想抱住佢，仲想食咗佢！無論是漢堡包、甜筒或是果汁糖造型的豆袋、坐墊，全部都係喺西班牙當地製造，用上三層布料，品質好有保證！無論你點坐、點抱，甚至當佢出氣袋咁，都好難整得爛！漢堡包及Cupcake較硬淨，將佢當凳坐就最啱，而甜筒同果汁糖豆袋，質地則十分柔軟，抱住佢哋瞓覺，包保你瞓得勁香甜！</p><p>音響樂器當凳坐</p><p>Woouf嘅有趣之處，係它的扮嘢態度十分認真！Wooufbox軟墊，不但前面見得人，就連後面、側面及頂部都跟足實物，一排排按鈕逼真到暈，Band友見到一定會讚佢夠專業！<br>小朋友一向愛玩樂器，不過大人最怕就係細蚊仔玩樂器時的噪音，俾人投訴就好難搞；這時Woouf嘅Drummy軟墊就啱晒你，顏色鮮艷，小朋友見到已經好高興，加上佢逼真的細節照足真鼓嚟做，鼓面有兩支假鼓棍，拍打時唔會產生巨響，仲可以用嚟坐，係咪好妥先？</p><p>SIM卡記嘢要用筆</p><p>除咗將食物和樂器當凳坐，SIM卡都唔一定放入電話用的！小記喺LostandFound，就發現呢張大過我隻手嘅「SIM卡」！佢同GalaxyNote一樣咁大，點用？入資料唔使用電話，回歸原始，請用鉛筆！當你想刨尖支鉛筆寫吓嘢時，卻發現這裏只有個如花樽般巨大的筆刨，竟是一個筆插！被Fake得見頭暈的你，想搵粒頭痛藥？只見老婆取來一「粒」大過手掌的藥丸，才知她拿過來的只是一個收納盒，給你清理好桌上的雜物。</p><p>a〉K11DesignStore（31105898）<br>b〉Homeless（28908789）<br>c〉LostandFoun<br>d〉（29978191）</p></body></html>
<html><header><meta charset="utf-8"><title>馮仁昭四圍超：DaDa凸點清場拍得放 - 馮仁昭</title></header><body><h1>馮仁昭四圍超：<br>DaDa凸點清場拍得放 - 馮仁昭</h1><p>模出身嘅DaDa（陳靜）今年封胸出書做才女，不過佢喺新戲《低俗喜劇》入面就有好大膽嘅幕前演出，戲裏面佢飾演好想上位嘅模，最叻食住爆炸糖幫男人解決需要。</p><p>威到韓國攞獎</p><p>有場戲講DaDa照顧杜汶澤個女，喺屋企打遊戲機嘅時候，竟然着住件貼身衫唔戴胸圍，凸點凸得好厲害，為藝術犧牲。之前有人睇過以為佢嘅凸點係做假，用假貼整㗎喎，不過導演彭浩翔就話既然要拍就梗係去到盡啦，部片都三級，仲有乜嘢唔可以喺螢幕出現喎。導演仲話拍嘅時候DaDa好緊張，所以最後清場拍，除咗必要工作人員之外，全部要out，所以DaDa演得好放。<br>今次DaDa喺戲入面唔單止係波大冇腦嘅模，佢仲會設計出一款幫人打手槍嘅遊戲，都咪話唔抵死。話時話今次佢嘅犧牲都算有回報，因為《低》片啱啱喺本年度嘅韓國富川國際奇幻電影節獲獎，仲攞埋個最佳亞洲電影大獎，導演彭浩翔同演員因為要繼續做宣傳，所以唔可以親身出席頒獎禮，但台前幕後已經好開心。</p></body></html>
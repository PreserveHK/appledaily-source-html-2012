<html><header><meta charset="utf-8"><title>宅男樂園：《芒亨》主題入場鬥惡龍</title></header><body><h1>宅男樂園：《芒亨》主題入場鬥惡龍</h1><p>搞到全港24小時麥當勞，塞滿機迷坐通宵煲Game，個個打龍打到殺聲震天，帶住熊貓眼返工返學，《芒亨》都算厲害。今日有機會畀你體驗到《芒亨》巨龍嘅氣勢，事關日本大阪環球影城，將舉辦「魔物獵人．真實化2012」活動，擺放咗實物原大嘅利奧雷烏斯稀少種，同埋利奧雷亞稀少種兩大惡龍，由頭至尾全長有成20米，配合Animatronics技術，更可達至栩栩如生嘅動作。現場仲有《魔物獵人3G》展區、3DS任務下載專區、遊戲中嘅食品售賣等，Fans入到去肯定樂而忘返。不過想玩就要快了，事關活動去到9月30日咋。網址：www.usj.co.jp</p></body></html>
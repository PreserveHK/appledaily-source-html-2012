<html><header><meta charset="utf-8"><title>城城認頭唔使驚黛林不設防：生B好快</title></header><body><h1>城城認頭唔使驚<br>黛林不設防：生B好快</h1><p>熊黛林前晚以超低V、勝利乳溝的逼爆性感姿態現身邵氏片場的時裝活動，提到早前郭富城表示若然她有BB，是天賜福氣，熊黛林心情靚絕地表示現正調理身體，準備做媽咪，並坦言平時沒避孕：「生B睇緣份，可以好快，可以好耐都冇。」</p><p>意國時裝品牌MaxMara前晚在將軍澳邵氏影城開騷，鍾楚紅、陳慧琳、熊黛林、周汶錡周麗淇兩姊妹及JaniceMan等盛裝赴會，當中熊黛林最為性感，以一襲超低V到肚躋的性感連身裙現身，谷爆半球。</p><p>拒做未婚媽媽</p><p>問熊黛林如此性感，男友郭富城會否嬲，她笑說：「唔會嬲，佢演唱會啲衫仲性感，自己底線係三點不露，總之性感得靚、健康同時裝就得。」提到早前內地驚爆她有孕，城城即否認更表示有BB是福氣會「認頭」，熊黛林說：「都未有，諗唔到到時有咗會幾開心。」<br>問有甚麼避孕措施，熊黛林說：「冇乜真係做呢樣嘢，家想調理身體，因為初初出嚟冇調理身體，有胃病。」是否已準備做媽咪，她說：「準備吓，唔想到時需要時先準備，生B睇緣份，可以好快，可以好耐都冇。」未婚生B？她說：「都有少少介意，得一個人責任好大，好大壓力。」會否拍孕婦全裸寫真留念，她說：「要着靚靚，要表現到母愛嘅一面，全裸未必夠膽，要搵啲信得過嘅人影。」記者提議城城操刀，她笑說：「佢拎儍瓜機都唔得。」
</p><p>周汶錡認結婚</p><p>此外，盛傳9月會與法籍男友Julien到法國南部結婚的周汶錡，依然未有正面承認婚事，她說：「之前話咗唔答，結咗先算。」妹妹周麗淇說：「實有一日結，放心。」記者多次再問周汶錡婚事，她終點頭默認會做秋天新娘：「開心事會認。」周麗淇即講笑解圍：「招呼唔到。」<br>採訪：林嘉慈<br>攝影：林德雄、仇志德
</p></body></html>
<html><header><meta charset="utf-8"><title>蘋機會：手機變3D　激凸憤怒鳥</title></header><body><h1>蘋機會：手機變3D　激凸憤怒鳥</h1><p>最近的新手機除了繼續在硬件上催谷，亦已轉向好玩噱頭至上，好似LG最新3D手機Optimus3DMAX咁，除咗即拍即睇3D功能外，更內置全新2Dto3D轉換功能，2D遊戲都可變成3D，實試玩《AngryBirdsSpace》，憤怒鳥彈射得更有深度！<br><br>記者：許福合<br>攝影：陳盛臣<br>Model：Michelle@PureModels</p><p>乜Apps都可3D</p><p>在入手這款3DMAX前，先要理解佢講緊嘅3D畫面，並非戲院那種可以跑出屏幕的立體效果，而係裸眼3D技術，連眼鏡都唔使戴，已可睇到多層次、浮凸感更強嘅3D畫面。內置的3D應用程式，啟動後立即就可以在4.3吋的IPS屏幕上，睇到極富立體感的畫面，而所有3D玩法的應用，包含晒喺《3D空間》內，進入後可直接開啟3D相機、YouTube及其他3D應用程式等。LG的SmartWorld亦設有3D區域，可下載相關3D遊戲、程式及影片。實際試玩過射擊遊戲《N.O.V.A》，遊戲場景比較有「景深」，空間感亦較為強烈，對第一身射擊Game，將會令人玩得更投入。</p><p>3D深度任你校</p><p>雖然現時3D遊戲及視頻唔算多，幸好3DMAX內置的「2Dto3D轉換器」，將3D玩得更盡。筆者以近期熱門Game《AngryBirdsSpace》測試，在調校3D深度至最高時，主場景前後景變得較有層次，隻雀變得更近眼前，玩落係好Feel啲，不過畫面就會明顯變暗。除此，當睇緊相或影片時，按下機身上3D鍵，亦可即時3D化，若原相有一定層次感，如前後都有景物，3D感就更逼真強烈。<br>配備500萬像素雙鏡頭，可自行拍攝3D相及影片，筆者心得係相機與被攝者最佳距離為0.5-2米，拍攝時最好打橫機身，構圖選擇兩或三個層次，主體就會更易起到浮凸效果。</p><p>LGOptimus3DMAX</p><p>處理器：1.2GHz雙核心<br>系統：Android2.3<br>儲存：8GB＋microSD<br>屏幕：4.3吋（800×480）<br>鏡頭：500萬像素雙鏡<br>售價：$4,698（a）</p><p>3D手機列陣<br>粗用3D機</p><p>機內系統行Android2.3，備4.5吋720p高解像裸視3D屏幕，最特別是機身還具IP5/7級防水防塵功能，粗用都無問題。</p><p>光學防震拍夜景</p><p>同樣係4.5吋加3D裸視屏幕，而SH-01D還使用1,210萬像素鏡頭，兼具光學防震功能，拍高清夜景就更Sharp。</p><p>查詢</p><p>（a）LG（35437777）<br>（b）三禾電氣（23740618）</p></body></html>
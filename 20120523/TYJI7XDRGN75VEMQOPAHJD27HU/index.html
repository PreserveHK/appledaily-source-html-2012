<html><header><meta charset="utf-8"><title>吳彥祖馮德倫互爆裸照羅仲謙終認曾會劉公子</title></header><body><h1>吳彥祖馮德倫互爆裸照<br>羅仲謙終認曾會劉公子</h1><p>同志富商劉定成的肌佬裸照案鬧得熱哄哄，羅仲謙早前堅稱不認識劉，後來羅仲謙被揭曾獲警方邀請協助調查，警方在劉的單位中，的確找到劉跟他的合照。謙仔昨日終承認經友人認識劉定成，又透露已聯絡警方問能否看那些照片。</p><p>羅仲謙早前斬釘截鐵表示不認識劉定成，更透過經理人公司發聲明指從沒接觸過警方，但經劉定成遂一品評圈中猛男，直指謙仔「唔夠大」後，謙仔昨日在電視城開工，終承認識劉定成，他說：「經圈中朋友介紹，我之前唔講係因為警方接觸過我，要求我保密，關於我嘅新聞出咗嚟，我諗可以講番啲嘢。」</p><p>「合照一定有衫褲」</p><p>謙仔表示跟劉定成是在公開場合見面，他說：「類似一間餐廳，或者coffeeshop嘅公開場合，但重點係我冇跟對方影過任何半裸照，全裸照更加冇。」是否拍過有着衫的合照？謙仔說：「因為都幾耐，有幾年前，我唔排除有合照，但合照一定係有衫着。」為免口同鼻拗，謙仔已聯絡警方看看自己能講甚麼，甚至想看看那些照片，他續說：「家等緊警方回覆，如果可以，我當然希望攞到啲相，證明我係冇，咁就更加好。」劉定成曾指謙仔下體唔夠大，問謙仔可試過在劉定成面前飲醉或睡覺？謙仔說：「梗係冇，完全冇，完全係清醒，而且係公開場合，就算合照，可能有，但我一定係有衫褲。」會否向劉追究？謙仔指交由公司處理。<br>此外，劉定成近日自爆楊凡當年拍電影《美少年之戀》時，自己曾影過吳彥祖和馮德倫的上身半裸、下身泳褲相。吳彥祖和馮德倫即在微博互相調侃，馮德倫昨先發功，貼了吳彥祖青靚白淨的合成舊相，吳彥祖在相中擺出托頭甫士，頗有同志味道，馮德倫嘲笑說：「如果沒拍過，怎麼可以做到這種姿勢先。」吳彥祖不久即還拖，放上馮德倫的露肉相，更留言：「馮德倫從沒拍過那些照片？看，我有證據！」不過相片明顯似時裝照。<br>當年有份拍《美少年之戀》片的尹子維，昨日到上環出席記者會，有指劉定成的案件與電影相似，尹子維說：「係聽完你哋講先覺得似部戲，我唔知有呢個人存在。」他強調沒被影過裸照，也相信好友吳彥祖和馮德倫沒拍過。<br>採訪、攝影：黃曉妍、李珮洳</p></body></html>
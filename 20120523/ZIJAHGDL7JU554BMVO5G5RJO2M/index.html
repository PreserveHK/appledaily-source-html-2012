<html><header><meta charset="utf-8"><title>網中吟高登仔vs師奶團</title></header><body><h1>網中吟<br>高登仔vs師奶團</h1><p>經過《天與地》的洗禮，高登仔勁期待周旭明和戚其義炮製的《心戰》，前日播出第一集已推足30頁，普遍反應良好，相反以師奶為主的論壇「親子王國」就幾乎一致劣評，個個轉晒台。</p><p>高登</p><p>弟弟站起來：睇到有的透唔到氣。<br><br>藝術：沙畫我都想讚，加埋個音樂。<br><br>伊亞膠達：睇嚟呢套劇有機同《與敵同行》一樣咁正，尤其開頭嗰啲恐怖情節做引子，令我更加想追看之後有乜驚嚇內容。<br><br>尋回膠：《天與地》第一集好多人都鬧，點知最尾做咗TVB神劇，啲人腦又唔用，睇又唔用眼，即管睇吓呢套嘢點。</p><p>親子王國</p><p>amysiu328：之前睇廣告都已唔想睇，成日殺人。<br><br>蘆薈媽媽：無端端攞隻手出嚟畀番人，好嘢，唔使追劇，可以早啲瞓。<br><br>BoBo8352：從來未嘗試過咁早關電視。<br><br>Angel_BB：一開場見到有血，已即時轉睇新聞台。<br><br>資料來源：高登討論區、親子王國</p></body></html>
<html><header><meta charset="utf-8"><title>翁虹等車表情多</title></header><body><h1>翁虹等車表情多</h1><p>《北京》<br>邊個話年齡係女人嘅天敵？好似43歲生完女嘅翁虹咁，真係越嚟越年輕。佢日前同埋導演江平喺外地工作完返北京，着住典雅黑色長裙嘅佢，一時笑晒口，一時嘟嘴扮嬲，其間又手舞足蹈冇時停，成個後生女咁款。搞咗一輪，翁虹終於等到車嚟，佢同朋友揮手道別後，就消失喺黑夜之中。<br>撰文：丁寧</p></body></html>
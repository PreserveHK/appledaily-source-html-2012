<html><header><meta charset="utf-8"><title>政總開P反規劃　萬人9.2保家園</title></header><body><h1>政總開P反規劃　萬人9.2保家園</h1><p>【拆解新界東北發展】<br><br>【本報訊】政府連番假諮詢、粗暴規劃，令平日與世無爭的村民連成一線，為保家園、護耕地，決心踢走建豪宅、割地予內地的新界東北發展計劃。古洞北、粉嶺北、坪輋和打鼓嶺三地村民首次聯合行動，號召萬人後天星期日（9月2日）齊集政府總部「開住party反規劃」。村民將義賣本土特產、以圖片、歌曲展示百年鄉土情，細訴政府規劃不公不義，如何毀滅自然生態。 <br>記者：王家文、梁德倫</p><p>「開住party反規劃」集會由粉嶺北農村及居民聯席、打鼓嶺坪輋保衞家園聯盟和古洞北發展關注組合辦，獲三地逾千名村民響應，經連日來呼籲，預計有一萬人參與。集會於後天星期日下午2時在政府總部舉行。村民將圍繞政總走一圈，用腳表達「愛家園，反規劃」的決心。其後由村民分享鄉郊的人文歷史，團體會講解新界東北發展規劃的失衡和背後動機。</p><p>政府謊言掩飾益地產商</p><p>粉嶺北農村及居民聯席成員卓佳佳指，很多村民近月才知悉受新界東北規劃影響，高官也不斷迴避問題，「一係唔答，一係話遲啲答，家唔係做緊諮詢咩，點解乜都唔講？」現時粉嶺北和坪輋有大批農戶，政府稱可提供復耕地，「得小片土地夠邊個耕種？全部都係政府謊言」。她批評政府一直傾重地產發展，非為解決人口和住屋需求，「將咁多農地同寮屋破壞，再起豪宅為有錢人服務」。</p><p>「我哋嘅地方唔係廢墟」</p><p>集會當日，村民會展示鄉村百年變遷的舊照片，訴說生活風貌，也會義賣本土特產，如坪輋客家茶粿、馬屎埔有機菜等。「介紹畀市民知，我哋生活嘅地方唔係廢墟」，打鼓嶺坪輋保衞家園聯盟成員李葆恆坦言，很多香港人誤以為坪輋和打鼓嶺只是回收廢物的「垃圾場」，理應被規劃，「其實呢度係一個好靚好靚嘅鄉村，有好多農業，自然生態同學校，仲有村民嘅回憶」。<br>新界東北發展規劃第三階段諮詢下月底結束，屆時三個團體計劃再動員包圍政府總部，勢要政府撤回「假規劃，真賣港」的規劃方案。卓佳佳批評，多個發展商早已在新界東北囤地，政府銳意發展，「明益地產商」；且規劃目的是為中港融合鋪路，「我哋唔係反對乜嘢人喺香港住，係要反思每一個城市要主體性，人口政策要經民間廣泛諮詢，而唔係政府黑箱作業」。</p><p>「開住party反規劃」集合詳情</p><p>日期：9月2日<br>時間：下午2時至5時<br>地點：添馬艦政府總部<br><br>【活動】<br>村民介紹鄉郊生活、生態和被規劃影響等<br>「悅和醬園」講解本地豉油、陳醋製作過程<br>本地獨立樂隊表演，唱出護村心聲<br><br>【義賣/售賣的本土特產】<br>坪輋/打鼓嶺：客家艾草茶粿、雞屎藤、白花蛇舌草凉茶等<br>粉嶺北：有機菜、富貴竹、大樹菠蘿等<br>古洞：「悅和醬園」豉油<br><br>資料來源：粉嶺北農村及居民聯席、打鼓嶺坪輋保衞家園聯盟、古洞北發展關注組<br></p><p>蘋民洗版</p><p>【Eric Lo】<br>日日都見到香港政府D（啲）無理、無人性的行為，實在今（令）人作嘔，而且政府D（啲）行為、手法也越來越內地化，越來越差劣。<br><br>【Evelyn Choi】<br>趕港人入窮巷，遊行示威又當你冇到，暴動係遲早嘅事。<br><br>【Andy Cheung】<br>討厭，政府食屎，乜野（嘢）叫保護環境保護歷史，香港人憤怒了。<br><br>【William Tung】<br>大家可想想梁振英點解在選舉中突然被共黨直推上做特首？是否他懷着在普選前把港獻共的終極計劃？<br><br>【Choi Sindy ·】<br>應該去發展山頂，睇吓D（啲）人反唔反對。<br><br>【Terence Tang】<br>市民需要的不過是安居樂業，生活安穩，搶走他人生活，美其名成就「大業」，這是暴政！<br><br>節錄自蘋果日報facebook留言</p></body></html>
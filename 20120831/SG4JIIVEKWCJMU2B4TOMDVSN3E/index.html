<html><header><meta charset="utf-8"><title>陳豪、茵媺拍拖約埋電燈膽</title></header><body><h1>陳豪、茵媺拍拖約埋電燈膽</h1><p>《九龍城》<br>呢排好多圈中情侶好事近，未結婚嘅就俾人催婚，陳豪（Mo）同陳茵媺（Aimee）呢對都唔例外，不過佢哋拍咗拖冇耐，仲想享受吓甜蜜嘅拍拖生活先。前晚八點幾，佢哋就拍拖去九龍城南角道打邊爐，但同行仲有Aimee契哥麥長青、Aimee嘅經理人同埋陳敏之做電燈膽。</p><p>駕女友車</p><p>當晚約11點幾，敏之食飽先鬆人，仲買咗外買拎上車。之後到凌晨12點幾，阿Mo、Aimee等人都食完，阿Mo好熟手咁開Aimee架車做司機，臨走仲同Aimee嘅經理人擁抱，跟住就同女友返深井碧堤半島愛巢，順路車埋飲到面紅紅嘅麥長青，當記者影相時，Aimee都大方揮手，反而阿Mo怕怕哋醜用手遮住塊面。<br>採訪、攝影：陳辰、黃曉程</p></body></html>
<html><header><meta charset="utf-8"><title>阿徐新妝遭女兒取笑</title></header><body><h1>阿徐新妝遭女兒取笑</h1><p>徐濠縈前晚在上環出席時裝活動，剪了新髮型的她，卻表示被女兒康堤取笑，她說：「剪咗頭髮返屋企，俾個女指住笑我，佢係少數唔認同我時裝品味嘅人。」她指康堤在穿衣打扮上甚有自己一套：「佢好有主見，鍾意留長髮，girly啲，間中又着人字拖，但買裙畀佢，佢又要着褲。」<br>阿徐表示暑假會容許女兒搽指甲油，早前女兒成績好，都容許女兒穿耳環當獎勵，如果將來女兒要求穿鼻環、紋身？她說：「鼻環就唔係好接受，我都穿過臍環，其實係破相。作為媽咪，我又紋過身，我哋身邊又有好多紋身紋到隻腿好似着leggings咁嘅朋友，好難講解得通，希望佢將來做之前，可以問吓我就好。」<br>採訪：梁錦雯<br>攝影：黃文偉</p></body></html>
<html><header><meta charset="utf-8"><title>銅鑼灣<br>
金燕玲帶老外遊街</title></header><body><h1>銅鑼灣<br>
金燕玲帶老外遊街</h1><p>金燕玲前日下晝4點幾喺銅鑼灣時代廣場附近出現，見到佢攞住杯珍珠奶茶，帶住幾個外籍朋友行去利園嗰邊，似係準備去high tea。不過，可能金燕玲喺香港拍戲咁多年慣咗節奏快，見佢一馬當先自己帶頭行，三個外籍朋友遠遠墮後幾個身位，後尾金燕玲發現好似行得快咗，就等埋啲朋友邊行邊傾，跟住一行人去咗Cova嘆茶。<br>採訪、攝影：梁繼光</p></body></html>
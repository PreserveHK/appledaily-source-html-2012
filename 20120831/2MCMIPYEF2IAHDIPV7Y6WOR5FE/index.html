<html><header><meta charset="utf-8"><title>九龍城<br>
唐詩詠單拖買外賣</title></header><body><h1>九龍城<br>
唐詩詠單拖買外賣</h1><p>九龍城一向係星光熠熠嘅地方，前晚陳豪、陳茵媺同麥長青、陳敏之喺南角道打邊爐，而唐詩詠同晚約十點鐘就一個人揸車現身，佢泊好車後，去咗間泰菜館買外賣。詩詠慳慳哋買咗個40幾蚊嘅菠蘿炒飯拎走。等外賣嗰陣，詩詠一啲都唔寂寞，不停喺度㩒電話，話咁快外賣搞掂，詩詠攞咗就揸車走人返屋企開餐。<br>採訪、攝影：陳辰、黃曉程</p></body></html>
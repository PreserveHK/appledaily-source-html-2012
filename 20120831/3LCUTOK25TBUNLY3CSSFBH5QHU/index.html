<html><header><meta charset="utf-8"><title>花絮：「粉絲」要裱起簽名</title></header><body><h1>花絮：「粉絲」要裱起簽名</h1><p>雖然噚日氣溫高達攝氏32度，但仍無阻球迷近距離見KD嘅熱情；年僅16歲嘅中四生阿銘（左）同阿煒（右），為咗見偶像一面，就喺灣仔等咗足足3個鐘，好彩皇天不負有心人，兩子最終獲得KD親筆簽名，後者仲講明會裱起佢作珍藏。</p></body></html>
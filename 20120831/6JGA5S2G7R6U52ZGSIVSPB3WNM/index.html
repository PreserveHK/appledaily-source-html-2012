<html><header><meta charset="utf-8"><title>待嫁林淑敏試晚裝</title></header><body><h1>待嫁林淑敏試晚裝</h1><p>《尖沙嘴》<br>前港姐林淑敏乳癌期間得到圈外男友不離不棄照顧，最終擊退癌魔。佢哋拍咗12年拖，日前林淑敏宣佈出年2月結婚，佢哋日內會去台灣影婚紗相，大前日準新娘獨自去咗尖沙嘴As Bride Wedding Gallery揀婚紗，期間試咗套斜肩晚裝，效果唔錯。問點解唔見佢未婚夫，林淑敏喺電話中話：「佢怕醜，匿埋咗。」<br>採訪、攝影：朱志聰、黃曉程</p></body></html>
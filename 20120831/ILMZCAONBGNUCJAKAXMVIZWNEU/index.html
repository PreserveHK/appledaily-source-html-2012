<html><header><meta charset="utf-8"><title>樊少皇：我嘅愛係堅定</title></header><body><h1>樊少皇：我嘅愛係堅定</h1><p>樊少皇媾掂「宅男女神」賈曉晨（JJ），但隨即被爆有同居廿載的正印陳少霞及兒女，並傳在杭州有女友，令JJ變小四。</p><p>視JJ結婚對象</p><p>身在青島拍劇的樊少皇日前接受無綫娛樂新聞台訪問，節目昨晚出街，樊少皇透過螢幕向JJ發表愛的宣言，他說：「真係好鍾意，佢心地好好。」節目尾聲時更說：「我嘅愛係堅定嘅，我哋會繼續走落去。」樊少皇自爆與JJ是一見鍾情，並會為她戒煙，他說：「我大十年冇代溝，反而有地溝，因為我成日返內地拍嘢。」他否認曾說不結婚，會否一年內娶JJ？他說：「遲啲你就知，但由開始同佢交往已係結婚對象。」他不擔心子女不高興：「我同囝囝關係好好，相信爸爸嘅決定佢會接受。」另外，JJ母親近日由山東來港照顧女兒，直言擔心愛女出事。撰文：嵐山</p></body></html>
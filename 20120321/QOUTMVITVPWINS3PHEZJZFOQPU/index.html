<html><header><meta charset="utf-8"><title>保密法拉一對嘢諸葛婚宴被嘲似春晚</title></header><body><h1>保密法拉一對嘢<br>諸葛婚宴被嘲似春晚</h1><p>諸葛紫岐（Marie）和Neway細少薛嘉麟前晚擺酒，婚宴節目被取笑如春晚，一直傳跟新娘爭寵不咬弦的「妯娌」陳法拉畀面到賀，一對新人為免招是非，全程避談法拉。對於獲邀坐主家席的法拉大方送祝福，Marie昨日笑着回謝。</p><p>諸葛紫岐前晚和Neway細少薛嘉麟在灣仔會展舉行婚宴，筵開138席廣宴親友，新娘一直被傳跟「妯娌」陳法拉不和，但法拉前晚還是畀面撐場，她還表示送了「一對嘢」、有指是龍鳳鈪給新人，Marie表示多謝。<br>Marie前晚的婚宴玩到昨日凌晨12時才結束，新郎新娘事後再拉大隊跟朋友往唱K，通宵狂歡。薛嘉麟為滿足麪包超人狂迷老婆Marie，二人更坐麪包超人車進場，現場更佈置成皇宮一樣。</p><p>10時開席餓親賓客</p><p>一對新人除不停安排長輩和知名人士上台致辭，還有來自內地的管弦樂團和歌手表演，有賓客取笑整晚婚宴如參加春晚，由於節目太多，以致拖延到近10時才開席，差點餓壞賓客。<br>Marie嫁入薛家前，跟法拉傳不和，一直被傳已嫁Neway大少薛世恒的法拉前晚獲安排坐主家席，對於法拉大方到賀和送祝福，Marie昨日在電話回應：「多謝所有人恭喜我。」問到法拉到底送上甚麼禮物？Marie說：「我噚晚收到好多禮物，搵咗人幫我收晒，好忙未得閒逐件拆，跟住又玩通宵。」有跟同席的法拉合照嗎？Marie避談說：「我同好多人影咗合照。」</p><p>「珍惜享受每一日」</p><p>薛嘉麟寵壞Marie，為冧老婆在白色禮服扣上麪包超人襟花，Marie說：「麪包超人係我偶像，我想出嫁有偶像包圍住我。雖然我有好多缺點，亦冇乜嘢才幹，未來嘅日子，我會拖住嘉麟嘅手，無論係風吹雨打、日曬雨淋、上山下海、饑寒交迫，我哋都會珍惜同享受每一日。」<br>此外，玩具大王蔡志明女兒蔡加怡近日傳婚訊，她前晚去飲順便取經，她說：「未揀日子，我想婚禮細型少少，要同爹哋傾吓。」蔡志明太太表示就算兒子蔡加讚想娶汪圓圓，都要排隊等姊姊出嫁後。<br>採訪：比華利、林嘉慈　攝影：黃偉雄</p></body></html>
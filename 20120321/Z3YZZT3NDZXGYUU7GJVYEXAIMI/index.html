<html><header><meta charset="utf-8"><title>群星賀洪金寶娶新抱</title></header><body><h1>群星賀洪金寶娶新抱</h1><p>洪天明和周家蔚昨日擺酒，洪金寶做老爺，不少圈中人到賀，晚上七時，賓客陸續到達，計有張學友、趙雅芝、黃錦燊、元彪伉儷、冼國林、蔡瀾、王晶、黃百鳴等，其中學友單拖到場，他表示今日到上海演出加上有病，送上賀禮就往睇醫生，其間學友聽到陳慧琳剛生仔，即大讚她犀利，問他會否向一對人傳授生仔秘方，學友笑言：「我生女喎！問Kelly啦！」學友又教新人夫妻之道，要相親相愛，互相體諒。</p><p>另任姊妹的湯盈盈單拖現身，未與錢嘉樂同來，問她是否來取經？她說：「唔係，但好戥兩個朋友開心，原本叫爹哋幫我買咗啲禮券，但唔記得攞嚟，後日補番，今晚帶定廁紙，實會感動到喊。」盈盈又謂寄語天明要對家蔚一心一意。另一度傳患病的李琳琳亦精神奕奕地與老公姜大偉同來。<br>採訪：黃曉妍<br>攝影：陳志崗</p></body></html>
<html><header><meta charset="utf-8"><title>教授難忘嘉偉落堂仍求教</title></header><body><h1>教授難忘嘉偉落堂仍求教</h1><p>【本報訊】「好勤力，好主動問嘢，如果唔係佢唔喺度，我今（昨）晚就會上堂教佢。」上課坐首排、下課勤請教，理工大學電機工程學系主任何兆鎏教授形容為「好少見」，短短兩堂課，卻已令何印象深刻。只可惜，這位學生就是港燈新入職員工，名叫許嘉偉，十．一晚登上了南丫四號。上周完成最後一堂星期四的課，師徒從此陰陽永隔。<br>何兆鎏教授昨午佇立在舉行追悼彌撒的聖約翰座堂一隅，向他的好學生道別。嘉偉今年24歲，從高級文憑開始一直在理工大學就讀，只差兩科，便完成碩士學位課程，何教授正任教其中一科。「每個禮拜四我都會教佢，最近先開始上咗兩堂。」</p><p>兩堂課留深刻印象</p><p>何教授說嘉偉很勤力，「我一落堂就行埋嚟我度，同我一齊行返出去（校門），路程都幾遠，一路行一路問課堂嘅嘢，又講工作嘅事，所以印象好深。」<br>何教授說，雖然名字不太記得，但肯定認得相貌，「收到消息時我睇到個名，再望望幅相，我好唔開心，我喊，因為……冇幾耐之前，佢仲係咁問我嘢。」嘉偉成績好，主動又勤奮，何教授憶起不禁又哽咽。<br>嘉偉今年8月始獲聘加入港燈，何教授說他很幸運，「好多同學都好想入去工作……國慶遊船河煙花團都係抽籤抽到，點知幾樣所謂好彩，加埋會變咗送佢去不歸路，我自己好唔舒服。」<br>何又指，校方會將剩餘的學費退還嘉偉父母，「昨（前）晚打過嘉偉手提，佢爸爸聽電話，爹哋講咗兩句已經開始喊。」</p><p>安排將證書交家人</p><p>他說，嘉偉的成績已足夠取得深造文憑，現已向校方申請，問題不大，稍後會安排將證書交給其家人。<br>何兆鎏說，學校氣氛凝重，「大學裏面教過佢嘅老師、佢嘅同學，心情都好沉重，好哀痛。」<br>何兆鎏希望家屬能盡量宣洩情緒，「喊出嚟，唔好鬱喺心裏面。要記住，香港市民都好支持佢哋，希望佢哋可以慢慢平復。」<br>理大的網頁經已轉用黑白色。署理校長陳正豪發出訃告，證實嘉偉和該校01年機械工程學理學碩士畢業生、42歲的港燈工程師徐志偉均不幸罹難。<br>何教授說，校方會再行安排悼念活動，向遇難者告別，「我哋會永遠記住，曾經有過一個好好嘅學生、好好嘅朋友，喺我哋之間出現過。」</p></body></html>
<html><header><meta charset="utf-8"><title>結婚一年老公有小三？<br>
李玟傳離婚　胞姊否認</title></header><body><h1>結婚一年老公有小三？<br>
李玟傳離婚　胞姊否認</h1><p>樂基兒和黎明離婚哄動全城，去年大搞億元婚禮的天后李玟，今個月底紙婚紀念，昨日卻有讀者驚爆李玟和富豪老公Bruce近月已經離婚，更指事件涉及第三者。李玟家姐李思林否認李玟離婚，更表示前晚兩夫妻、Bruce女兒和家人等，開心補祝中秋節，不明婚變來由。</p><p>現年37歲華人天后李玟去年跟52歲加拿大籍利豐總栽Bruce Rockowitz結束八年愛情長跑，一連兩晚舉行1.5億超豪婚禮，包下邵氏影城，請來Black Eyed Peas、格林美歌手Bruno Mars等巨星獻唱，富豪名人來賓包括末代港督彭定康、英國名店Topshop大老闆和美國設計師Tommy Hilfiger等，豪華甜蜜婚禮，歷歷在目。</p><p>疑生活無法融合</p><p>昨日卻有讀者向本報透露，李玟和老公Bruce鬧婚變，近月更已離婚，更詳細指兩人雖然拍拖多年，但婚後同住即發現問題多多，生活習慣無法融合，更大問題是Bruce今年身邊出現了另一個女性，此事令李玟難以接受，主動提出離婚，兩人和平分手，再見亦是朋友。<br>記者昨日致電李玟家姐李思林求證婚變一事，李思林一聽即有點詑異，其後否認：「哈哈哈，乜唔係黎明樂基兒？唔係喎，我哋holiday先一齊過，喺香港過。」對於有指Bruce有第三者，她說：「就我所知，唔係囉！」</p><p>正籌備慶祝活動</p><p>李玟早前出席活動，透露Bruce受傷，自己趁機留港照顧，李思林指Bruce已痊癒，前晚一家人更一齊吃飯，補祝中秋，Bruce及女兒都有一同慶祝：「佢哋一齊咁耐，唔會舊年結婚，今年就分開，冇啲咁嘅事。」今個月是兩人一周年紙婚紀念，李思林說：「有啲（慶祝）嘅嘢做緊，Bruce爹哋媽咪遲啲會嚟香港，我哋或者會搞個family trip，帶老人家去內地睇吓。」<br>採訪：唐如</p></body></html>
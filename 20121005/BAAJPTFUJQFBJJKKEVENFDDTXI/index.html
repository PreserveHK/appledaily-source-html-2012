<html><header><meta charset="utf-8"><title>沙膽虹手記：<br>
下次還有咁好彩嗎？ - 沙膽虹</title></header><body><h1>沙膽虹手記：<br>
下次還有咁好彩嗎？ - 沙膽虹</h1><p>發展局長陳茂波在海難翌日，到跑馬地馬會午膳，飲了一杯五百毫升啤酒後，再叫一杯，之後仍然駕車，有酒精超標駕駛之嫌。陳茂波被踢爆後，不但沒有為事件向公眾致歉，反而一貫的死撐，話自己飲完酒後過了一段時間才駕車，有信心合法，並無醉駕。沙膽虹想問，陳茂波憑甚麼有信心自己酒精濃度沒有超標？他又沒有先進行酒精測試才開車，何來咁肯定？他沒有斷正當然講乜都得啦，但按常理，食飯才一個小時，喝下這麼多啤酒，想唔超標都幾難！<br>更何況，政府一直宣傳飲酒勿開車，陳茂波飲下一公升啤酒，在馬路左穿右插，點講都唔啱，點講都應該為自己的行為道歉，而唔係一貫的死撐。投資劏房事件，陳茂波一直死撐，由最初話自己期間已辭任董事，一概不知，到被傳媒發現他在任董事期間購入的舊樓，已有連租約劏房，擺明斷正，他仍厚住面皮死撐，狡辯這些並非劏房，而是板間房，令他誠信破產。今次他飲啤酒駕車，沒有斷正，就更肆無忌憚的死撐了！<br>下次還有咁好彩嗎？<br>沙膽虹</p></body></html>
<html><header><meta charset="utf-8"><title>西環集中營<br>
謬論：酒後駕駛不算醉駕 - 季陶</title></header><body><h1>西環集中營<br>
謬論：酒後駕駛不算醉駕 - 季陶</h1><p>發展局局長陳茂波被拍到酒後駕駛，雖然陳茂波死撐有飲酒冇醉駕，但不少官場中人均認為陳做過立法會議員，如此欠政治智慧及敏感度，實在令人難以置信，事實上之前已有太多例子說明，市民要求問責官員操守比白紙更白，有政界人士更相信，一待立法會復會，「謬波」局長隨時會成為泛民開刀第一個目標！</p><p>謬波零政治智慧及敏感度</p><p>有官場中人說，其實自當年商務及經濟發展局副局長蘇錦樑「show卡片」為菲傭續約搞出禍後，官場早已明白一個道理，「呢個世界係冇安全嘅地方，稍為做錯嘢就會俾人踢爆」，所以工作以外時間不用政府車、工作時間內出席任何飲宴，盡量不飲酒，以免被人影到面紅紅照片，已是官場必守規矩，陳茂波竟然夠膽飲酒後駕駛，就算沒有被傳媒拍到照片，「家人人一部手機，個個可以拍片拍照，佢（陳茂波）唔係真係以為冇人會影佢！」所以不少政界及官場中人私下笑陳茂波為謬波，完全沒有政治智慧及敏感度！<br>不過謬波今次「酒後駕駛不代表醉駕」事件，狼振英如何處理，才是政界關心之事。陳茂波因「板間房不是劏房」事件，誠信已經破產，現在又弄出酒後駕駛不代表醉駕風波，就算醉駕未必有證據，但他在雙白線爬頭卻是有片有相為證，作為局長絕對要承擔政治及法律責任，有泛民中人已表明一定要追究，若狼振英仍死攬謬波，只會「攬住一齊死！」<br>季陶</p></body></html>
<html><header><meta charset="utf-8"><title>子彈橫飛遊樂場</title></header><body><h1>子彈橫飛遊樂場</h1><p>美國女歌手GwenStefani，早幾日帶咗細仔Zuma去洛杉磯近郊橙郡嘅遊樂場玩。Zuma兜咗幾個圈後，決定玩機關槍考眼界，睇見佢瞄準目標先開槍嗰樣，第日大個仔去考飛虎隊都得。玩完一輪之後，做開潮童嘅Zuma睇中咗一對靴，佢好乖仔咁問阿媽意見，仲即刻着上腳照鏡，咁細個就咁貪靚，唔知會唔會買到阿媽破產呢？</p></body></html>
<html><header><meta charset="utf-8"><title>張敬軒急買傢俬</title></header><body><h1>張敬軒急買傢俬</h1><p>張敬軒近日原來搬咗新屋，由天后搬咗去馬己仙峽道嘅馬己仙大廈，真係愈住愈富貴。不過，唔知軒仔呢排係咪忙住做舞台劇《我和秋天有個約會》，所以搬新屋都未買齊傢俬。前晚7點幾見佢坐保母車去到星街，跟住落車之後就急急腳行去皇后大道東一間傢俬舖睇傢俬，逗留左15分鐘又急急腳走人，之後坐保母車返去半山馬己仙大廈新居。<br>採訪、攝影：楊浩賢、李志明</p></body></html>
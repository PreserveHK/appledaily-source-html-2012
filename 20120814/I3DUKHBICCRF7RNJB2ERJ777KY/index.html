<html><header><meta charset="utf-8"><title>林青霞買鞋掃手袋</title></header><body><h1>林青霞買鞋掃手袋</h1><p>大美人林青霞噚日同好友陶敏明去中環置地嘅法國名店RogerVivier睇鞋同手袋，幾個售貨員上前落力招呼，又請青霞入房試鞋同睇手袋，結果青霞喺舖頭逗留咗個幾鐘之後滿載而歸，由佢助手幫佢攞住戰利品。早年青霞老公邢李㷧買咗個超級豪宅送畀青霞作為結婚周年禮物，據聞大宅已裝修好。問青霞新居入伙未？佢就笑笑口冇答。<br>採訪、攝影：彭琮然</p></body></html>
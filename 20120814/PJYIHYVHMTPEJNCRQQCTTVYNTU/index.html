<html><header><meta charset="utf-8"><title>綑綁楊冪</title></header><body><h1>綑綁楊冪</h1><p>楊冪同劉愷威呢對癡男怨女，平日喺人前攬攬錫錫都唔夠，連SM重口味情節都要搬到上銀幕！佢哋套《Hold住愛》嚟緊喺七夕上映，噚日有幾張劇照曝光，照片見到着住短褲吊帶小背心嘅楊冪，俾人五花大綁，個口又塞住異物，真係我見猶憐。喺佢側邊嘅劉愷威都自身難保，眼甘甘咁睇住愛人受虐，男人最痛莫過於此呀！撰文：洪紅克</p></body></html>
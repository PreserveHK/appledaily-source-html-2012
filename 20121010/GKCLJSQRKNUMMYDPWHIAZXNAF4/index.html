<html><header><meta charset="utf-8"><title>徐濠縈iPhone 5賀甘比</title></header><body><h1>徐濠縈iPhone 5賀甘比</h1><p>徐濠縈和李璨琛等前晚在中環連卡佛出席活動，徐濠縈女兒陳康堤（包包）與大劉女友甘比日前一齊開派對慶祝生日，她說：「都係甘比、幾個圍內朋友同啲小朋友一齊玩，Eason（陳奕迅）都有一齊，我哋三個咁多年都一齊慶祝。」她指自己和Eason都太忙，沒買禮物，但女兒包包緊張派對多於禮物，連甘比送甚麼也不知：「佢收到太多嘢，唔知邊個送，有好多公仔。」徐濠縈則送了一部iPhone 5給甘比，反而忘了要買嬰兒衫。</p><p>李璨琛下月結婚，他忙於拍CTI劇，只能請四天假結婚：「好彩老婆搞婚禮，聯絡嘉賓嗰啲就要自己做番，度蜜月都冇時間去。」造人？他說：「都一齊咁耐，都唔趕住做人。」採訪、攝影：林嘉慈</p></body></html>
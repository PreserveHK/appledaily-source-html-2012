<html><header><meta charset="utf-8"><title>NBA趣趣地：麥基迪初登CBA發威</title></header><body><h1>NBA趣趣地：麥基迪初登CBA發威</h1><p>今年轉戰中國CBA嘅前火箭後衞麥基迪，上周五正式披上新東家青島隊嘅戰衣，上陣對美國明星聯隊。第一次上陣，麥基迪對住咁多球迷，又點可以揸流攤？當晚佢一個人就有17分、8個籃板球、6次助攻同6次偷波嘅驚人數據；第3節一記飛身大力入樽，仲令到場內1.2萬名球迷瘋狂勁嗌㖭呀！</p></body></html>
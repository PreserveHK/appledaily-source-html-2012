<html><header><meta charset="utf-8"><title>周日休遊2：深屈　秋收喺果道</title></header><body><h1>周日休遊2：深屈　秋收喺果道</h1><p>味道回憶　唯一楊桃汁</p><p>吃，要及時！深屈村有三家士多，第一家才有賣鮮榨楊桃汁，是全港行山路線獨家飲料。<br>話說老闆蓮姐在三家老闆中最年輕，永遠是第一個走出來招徠客人，相隔一年再來，新的手寫餐牌上，香蕉、蕉乾、黃皮乾、生菜前，都加上「有機」二字，食正環保潮。有機並非虛言，後園種果，肥料就地取材，蓮姐說「用果皮種㗎，梗係有機，特別甜㗎！」時，說得理直氣壯。<br>今年有機本土楊桃第一造剛出來了，一嚐，甜中帶酸，色澤較淡，但自然之味還是會挑起小時候的味覺回憶；我知道，等到一月，當果子長得越大越甜，舌尖又會邂逅新奇士色、甜得像酒的鮮楊桃汁。除了鮮果、果皮，荔枝柴也是寶，荔枝柴是上好的燃料，柴火煲凉茶還是零舍不同，煲出雞骨草、紫貝天葵、海帶綠豆沙、洛神花茶……蓮姐還忙裏偷閒以荔枝剩木改成餐牌座並在其上繪畫花鳥植物，女人的浪漫。</p><p>無名士多</p><p>地址：深屈村8號　<br>查詢：2988 1376<br><br></p><p>孝義修成正醬
</p><p>行山，山裏的風景和味道，串成了各種記憶，人在野，一到士多幾乎不看餐牌，脫口而出就是「餐蛋麪吖唔該」（此句還適用於山水豆腐花、凍可樂）。當然，凉茶、甜品類還可選擇紫貝天葵、雞骨草、白花蛇舌草、酸梅湯、海帶綠豆沙、陳皮紅豆沙等等滋味。所以當看到一樂士多提供「餐蛋麪以外」的選擇，便知是有心人。<br>一樂，意指客人吃得快樂，自己也樂起來，頗有古人「獨樂樂，不如眾樂樂」之雅意。可是人家是遁隱山林，一樂老闆卻是藉探雙親閒暇來開店，屬玩票性質，所以遇上此店開門迎客，跟中六合彩中獎機率相若。動機隨意，食物可不馬虎，這位為食老闆愛鑽研烹調方法，對食材十分執着，何曾想過在深山中可大啖各式德國肉腸及啤酒、手羽餃子、雞扒包，還有各款不加蔗糖的凉茶，足矣！</p><p>一樂士多</p><p>地址：深屈村34號<br>查詢：9344 3433<br><br></p><p>深屈出山趁墟二三事</p><p>昔日深屈村村民忙生計，鮮少出門。翻看大澳文化工作室黃惠琼所著的《大澳水鄉的變遷——風土人情二三事》，戰前大澳十分興旺，小販每日開市二次，深屈村及大澳附近的東涌、沙螺灣、二澳村、分流村、石壁村、桂山、伶仃島的村民也會來大澳購買日用品、布疋衣服、拜神用品、火水和各種耕作用品，他們則賣柴頭、柴枝、雞、鴨、蔬菜等給大澳人。<br>購物，從來不是易事。<br></p><p>八十後談大嶼山果道
</p><p>以前美國是王道，現在遠至智利的水果也可以吃得到，不過從老一輩口中聽到，從爛頭營可以遠眺東涌谷地一片稻海豪情，那些年，水牛、黃牛還有主子；水口有座菠蘿山；貝澳、梅窩、深屈、深石、沙螺灣等，幾乎全個大嶼山都在種荔枝，夏季抬頭都是一片紅，光聽都在口水直涎，且聽兩位「八十後」暢談大嶼山宏圖果業，吃一口水果，原來可以咁難。</p><p>黃志（88歲）西環果欄檔主</p><p>8歲跟隨爸爸到果欄工作，積攢金錢開立黃志記，專賣環球水果。<br></p><p>坤叔（82歲）深屈村6號士多老闆</p><p>自幼務農，六十年代遷至深屈村，種田網魚，現經營士多，每天仍到灘頭掘蠔。</p><p>大嶼山有甚麼本地種水果？</p><p>坤叔：荔枝、龍眼、蕉量最多，春天食楊梅，秋天有楊桃。水口菠蘿好甜，但皮好厚，只可以食到少少肉，黃皮、竹蔗都好出名。</p><p>香港人愛香港生果嗎？
</p><p>黃志：直至七十年代，香港人都喜歡本地水果，因為平啲，新鮮啲。大埔康樂園曾是香港最大的果園，大嶼山最多係荔枝，3至7月收成期時，每日坐油麻地小輪入梅窩，我只去貝澳熟人那處收荔枝，每日十擔八擔，仲有雞心黃皮都有十籮八籮，一日可以攞到300斤，每朝六、七點出門，下午三、四點至可以返出嚟！<br>以前坐船由梅窩至舊中環碼頭，再轉車去西環果欄，之前喺機利文街，後來填海搬咗兩次。</p><p>本地水果運輸路徑？
</p><p>黃志：四十年代香港果欄批貨畀九龍，六七暴動前後開始由九龍批給香港。以前陸路交通無咁方便，東涌街渡只去青山灣，喺梅窩可以搭油麻地小輪出香港。（編按：香港油麻地小輪船於1938年11月6日起提供由上環威利麻街開出途經青山及東涌至大澳的渡輪服務，1983年以虧蝕為由停航。）<br><br>坤叔：種出嚟的生果無寄去西環，以前大澳有街渡，託艇交去屯門三聖墟，七點鐘開船，八點就到屯門。點收錢？掛個牌喺貨物度，佢哋就知㗎嘞！如果我唔得閒，託艇收錢。唔係日日有錢返，賣咗幾日收一次錢。</p></body></html>
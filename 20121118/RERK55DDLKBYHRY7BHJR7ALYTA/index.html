<html><header><meta charset="utf-8"><title>邵善波直認是政府政治工具　<br>中策組要操控輿論　打擊異見</title></header><body><h1>邵善波直認是政府政治工具　<br>中策組要操控輿論　打擊異見</h1><p>【本報訊】有「左王」之稱的中央政策組首席顧問邵善波露出狐狸尾巴，昨直認中策組不但是政府的政治工具，更加是操控輿論武器，中策組日後會加強監察網上民意，更不惜用「任何合法途徑」打擊反對政府意見。有立法會議員及中策組非全職顧問對邵言論十分驚訝，批評他要將中策組變成香港的中宣部，打擊任何反對政府的聲音。<br>記者：呂浩然　林俊謙</p><p>邵善波昨日接受無綫電視《講清講楚》訪問時，毫不掩飾承認中策組是政府政治宣傳工具，「一定係政府嘅工具，唔止係政治工具，係政府嘅籌劃或者係諗嘢嘅一個工具」。<br>他又對社會不接受某些官方立場顯得相當不滿，形容社會上某些人不滿政府鼓動民意是「滑稽」的批評，「成個社會係一個選舉政治嘅社會，政黨或者政客不斷每日喺社會上鼓動某一些嘢，如果話政府就要中立嘅，唔能夠鼓動意見嘅，唔能夠推動嘢嘅，咁個政府坐喺度捱打？」</p><p>表明政府應鼓動民意</p><p>為了要達到鼓動民意、抗衡反對政府民意，邵善波揚言中策組會主動出手，操控輿論導向，「家我哋冇做，但係我覺得成個政府一定要參與民意討論」，又表明會用報章廣告等「任何合法嘅途徑」去打輿論戰，「家我哋有創造性做法，就係連報紙賣廣告都做，咁你可以話點解政府賣廣告，但事實唔同意嘅人都不時喺報紙賣全版廣告」。<br>邵善波又表明，日後中策組將會全面加強網上言論監控，不論網上報紙、網誌、facebook以至討論區，統統「全部都要睇」。至於中策組多名全職顧問均為「梁粉」，邵砌詞指中策組「唔聽反對意見只會害死老闆」。</p><p>前顧問斥違成立原意</p><p>中策組非全職顧問陳清僑反駁邵的說法，指中策組以往角色只是分析民意，無被要求去鼓動民意，「唔係變咗做一個執行、政治宣傳嘅單位」，曾任中策組兼職顧問的陳竟明更大力反對中策組變質，直斥有違中策組成立原意，邵善波根本錯判局勢，所謂的鼓動民意，只會製造更多社會紛爭。<br>工黨李卓人更怒斥邵善波正在「架空新聞處，另立中宣部」，密謀透過中策組封殺網絡，用政府資源製造民意、抗衡民意。公民黨陳家洛更形容邵善波意欲利用中策組大搞「政治運動」，做「民意打手」，美其名了解網上民意，其實是「監聽、監察，將中共模式搬落嚟，開一個好壞嘅先例」。</p><p>邵善波謬論</p><p>•（中策組變咗做政治工具？）我哋一定係政府嘅工具，唔止係政治工具，係政府嘅籌劃或者係諗嘢嘅一個工具<br>•成個社會係一個選舉政治嘅社會，政黨或者政客不斷每日喺社會上鼓動某一些嘢，如果話政府就要中立嘅，唔能夠鼓動意見嘅、唔能夠推動嘢嘅，咁個政府坐喺度捱打？社會上只有批評政府嘅聲音？<br>•接受政黨政治、選舉政治嘅體制，政府都有責任、好重嘅責任出去解釋同埋推動，佢認為對政府、對社會整體有好處嘅做法或者睇法<br>•（監察網上民意）我覺得需要做嘅，因為呢樣嘢影響公共政策，同埋成個政府行為越嚟越犀利，係好大、係要花好多資源，但你唔做，政府嘅行為好難避免會有偏差</p></body></html>
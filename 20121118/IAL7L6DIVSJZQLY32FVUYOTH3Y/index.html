<html><header><meta charset="utf-8"><title>時光倒流</title></header><body><h1>時光倒流</h1><p>時光倒流去咗六、七十年代，居然見到秋官同肥肥喺紅磡拍戲？睇真啲，原來係曾志偉執導嗰套賀歲片《我愛HK2013恭喜發財》前晚第一晚開工，戴假髮、着喇叭褲同高踭鞋嘅謝天華，成個當年排骨秋鄭少秋咁，旁邊嘅鄭欣宜就着復古娃娃裙配紅色大眼鏡，十足佢媽咪肥肥少女嗰時個樣，天華同欣宜行埋，將秋官、肥肥當年開工情景重現。原來欣宜一路直踩十幾個鐘，仲喺微博話好想食咗啲道具話梅提神！<br>撰文：洪紅克</p></body></html>
<html><header><meta charset="utf-8"><title>不靠攞獎肯定演技</title></header><body><h1>不靠攞獎肯定演技</h1><p>近日觀眾、網民熱捧劉松仁為視帝黑馬，他聞言只笑道：「我係黑馬好多年啦！其實我同無綫有秘密協議，唔畀視帝我至拍，唔係我邊有得拍呀！」松哥是公認好戲之人，縱橫娛樂圈近40年，總有一、兩個各樣機構頒贈的最佳男主角獎傍身，但他從不看重虛銜：「對我嚟講冇乜意思，我唔需要用呢啲肯定自己，唔係話自己好，但演技好唔好我自己知，唔使等人話你知。」</p><p>睇好楊怡馬明</p><p>松哥覺得不需要靠獎項來幫助事業，除了拍戲外，其他活動都不會多做，尤其到了這個年紀，他笑言：「攞咗獎嚟太多戲我都接唔到，體力有限，畀啲獎後生嘅好，係一種鼓勵，對佢哋事業好。」<br>既然公認好戲，今年視帝由一人一票選出，松哥豈不勝算大增？他說：「我啲觀眾比較成熟，唔會上網投票，論戲我已攞咗好耐，所以唔使畀我，無綫、觀眾畀唔畀I don't care，最緊要作品好。」<br>那松哥睇好哪個會當選視帝及視后？他笑罵記者靠害，然後說：「唔知，我都冇睇其他劇，因為冇睇所以一定係捧鍾家嘅人，馬國明、楊怡啦，人梗有私心，同佢哋建立咗感情，佢哋確實做得唔錯。」</p></body></html>
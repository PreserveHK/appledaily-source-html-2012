<html><header><meta charset="utf-8"><title>娜姐胸戰喪屍</title></header><body><h1>娜姐胸戰喪屍</h1><p>周秀娜打男友就叻，打喪屍game就麻麻哋。佢噚日喺尖沙嘴出席《生化危機6》遊戲記者會，上台示範打機，連操控主角Ada Wong行步路都唔多掂，最後要請槍執手尾。打機唔叻都算，打出心口係常識啦，但唔知係咪久疏戰陣，胸口邊啲膠紙黐唔實反晒出嚟，又走晒位搞到大細邊，認真失威。好彩娜姐識執生，話隻game太好玩太刺激，郁得勁得滯至搞到件衫移位喎，勉強過關啦！<br>撰文：洪紅克</p></body></html>
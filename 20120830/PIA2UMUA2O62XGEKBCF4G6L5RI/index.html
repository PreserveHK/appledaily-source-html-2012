<html><header><meta charset="utf-8"><title>吳彥祖好友管接送</title></header><body><h1>吳彥祖好友管接送</h1><p>【中環】吳彥祖拍緊自己公司有份投資嘅新戲《控城計》，上周四下晝5點幾，佢趁住唔使開工，坐朋友揸嘅Audi私家車，去中環蘇豪區。吳彥祖一落車就上咗一座商業大廈，成半個鐘後至見佢落嚟，手上多咗一部手提電腦，睇嚟係啱啱整好。吳彥祖一上車就一邊開電腦，一邊不停㩒電話，搞咗成10分鐘，佢朋友先開車，呢位朋友都算唔話得，直頭好用過司機。採訪、攝影：羅德光、梁繼光</p></body></html>
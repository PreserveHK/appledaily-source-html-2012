<html><header><meta charset="utf-8"><title>人力玩杯葛　李柱銘籲勿上當<br>超選投白票變相益保皇黨</title></header><body><h1>人力玩杯葛　李柱銘籲勿上當<br>超選投白票變相益保皇黨</h1><p>【本報訊】人民力量繼去年區議會選舉狙擊民主黨後，臨近立法會選舉又有新招拖民主派後腿，昨發起投白票、「不領票」行動，呼籲泛民支持者杯葛超級區議會。泛民轟此舉等同為民建聯劉江華、李慧琼助選，就連反對政改方案、推動五區公投的公民黨亦不表認同。民主黨創黨主席李柱銘更直斥：「如果真係投白票，建制派咪贏晒！」<br>記者：陳雪玲</p><p>被揶揄「宇宙唯一民主派」的人民力量昨推「拒領票」行動，將在報章登廣告及印製單張，公開呼籲泛民支持者杯葛立會選舉超級區議會，在9月9日選舉當天不領取超級區議會選票，又或者投白票，以示對超級區議會制度的不滿。</p><p>應投票保民主派制衡力量</p><p>公民黨黨魁梁家傑直言：「民主派最大共同敵人係共產黨、保皇黨，我哋要擋住赤化呀！唔領票、投白票一定會幫咗民建聯，劉江華、李慧琼可能偷笑㖭！」他說，公民黨亦反對政改方案，但仍呼籲支持者在泛民三名參與超級議席的候選人中選一個，目的是要保住民主派在議會的制衡力量。<br>同樣反對政改方案的李柱銘、工黨李卓人亦開腔，反對人力今次變相為民建聯拉票的行動。李柱銘強調：「如果真係投白票，建制派咪贏晒，一定要選番泛民；呢次選舉，民主第一，民主黨第二！」李卓人亦指，人力此舉是「明益」民建聯，「16個功能組別建制派已自動當選，如果民主派仲唔收復失地，仲要割多啲議席畀民建聯，明年立會監察政府的力量只會更弱。」前政務司司長陳方安生亦不表認同，她說選民若不想香港被赤化，就應票投民主派。<br>民主黨何俊仁批評，人力是替民建聯和工聯會助選，「建制派全力動員人投票之時，你叫民主派選民唔好投票，目的係點，明眼人睇得好清楚。」何指出，民主黨絕非人力所講，與建制派無分別，「我哋唔只堅持平反六四、調查梁振英西九事件、投票反對重組方案打尖，樣樣都同民建聯唔同，市民應該睇得好清楚。」<br></p><p>學者：只會幫李慧琼當選</p><p>何俊仁表示，根據人力的邏輯，該組織根本連地區直選也不應參與，「九龍東第五席、新界東新增兩席、港島新增一席，都係政改方案一部份，如果人民力量喺港島、九東、新東嘅尾席勝出，佢哋係咪會即刻辭職？」<br>中大政治與行政學系副教授馬嶽亦警告，人民力量的做法，只會幫李慧琼當選：「越多人唔領票對泛民越不利，建制派嘅鐵票係動員到出嚟，風雨不改；所以越少人出嚟投票，即係將第三席拱手讓畀李慧琼。」</p></body></html>
<html><header><meta charset="utf-8"><title>文雋飲茶拒騷女</title></header><body><h1>文雋飲茶拒騷女</h1><p>【尖沙嘴】好耐冇見嘅文雋，前日拖住囡囡去到尖沙嘴自己有份投資嘅酒樓飲茶，入到去原來文雋太太同另一個囡囡已經開定茶等佢哋，之後一位親戚同外籍傭工都先後嚟到。文雋兩位囡囡非常活潑，不時企上凳同跳來跳去，仲想走去搵老竇玩。不過，文雋同好多男人一樣，飲茶最大娛樂就係睇報紙，佢拒絕咗囡囡要求，繼續專心睇報紙，足足睇咗半餐茶有多。採訪、攝影：陳辰、彭琮然</p></body></html>
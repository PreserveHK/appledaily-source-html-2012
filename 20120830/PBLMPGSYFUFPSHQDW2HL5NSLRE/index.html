<html><header><meta charset="utf-8"><title>黃翠如唔似遭排斥</title></header><body><h1>黃翠如唔似遭排斥</h1><p>【旺角】啱啱過檔無綫、被視為高層余詠珊愛將嘅黃翠如，被指遭人排斥，佢前日4點幾喺旺角行人專用區為新劇開工，同場有麥長青（麥包）、羅樂林同陳展鵬，場戲講羅樂林通街搵仔，麥包就扮攝影師揸住部攝錄機猛影，翠如同展鵬喺後面追住。場戲來回拍咗4、5次，搞到揸攝錄機嘅麥包身水身汗。現場見翠如同班演員有傾有講，關係融洽，相信大家嘅關係都唔係咁壞嘅。採訪、攝影：朱志聰、羅德光、黃曉程</p></body></html>
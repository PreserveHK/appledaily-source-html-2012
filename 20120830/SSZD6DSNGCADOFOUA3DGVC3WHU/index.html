<html><header><meta charset="utf-8"><title>女神tea time：數碼通的神奇之旅 - Fifi</title></header><body><h1>女神tea time：數碼通的神奇之旅 - Fifi</h1><p>數碼通（315）是神奇的企業，等菲菲同大家舉證。<br>奇事一：數碼通年初第一個，高呼取消無限上網！實行「人有我冇」策略。今時今日，人類對網絡要求只會有增無減，數碼通反其道而行，除咗話佢勇，只可說博鬧。數碼通以為身先士卒可一呼百應？點知行家唔跟仲人棄我取，明抽你水。結果，好型嘅數碼通跪低，11日內閃電轉軚。<br>奇事二：5月時反高潮，人有4G？佢重錘推出全新2G手機月費計劃，賣點係鍵盤大、屏幕清，仲有埋24小時「平安鐘」服務。復古嗎？<br>奇事三：同業上半年公佈推4G，係數碼通CEO黎大鈞企硬唔出，仲寸同行出4G係黐線。最後7月再次跪低，記者會上話8月全面推4G，但同時又踩4G係冇用，超矛盾。最近黎大鈞又褪軚，改9月先推。同時，隆重宣佈3G限速計劃，再次上演「開倒車」。<br>曾經數碼通以穩定見稱，家經常斷線唔在講，仲要成日表演轉軚跪低，形象半年極速插水。只可以說，黎大鈞，成功化神奇為腐朽。<br>Fifi<br><br>本欄逢周二、四刊出</p></body></html>
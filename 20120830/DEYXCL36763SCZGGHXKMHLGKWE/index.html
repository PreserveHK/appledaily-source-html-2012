<html><header><meta charset="utf-8"><title>投資的天空：悶局依然　暫且觀望 - 張士佳</title></header><body><h1>投資的天空：悶局依然　暫且觀望 - 張士佳</h1><p>現時全球投資者皆在觀望Jackson Hole，投資市場變得買賣兩閒，不過近個多月來都有不少個股趁高位配股，這或多或少顯示一些老闆級人馬，對之後的市況不算太樂觀，因此趁自己隻股還頗值錢時抽抽水，值得投資者參考。<br>大市方面，囱指的表現基本上唔太反映到市況，中資股的頹勢延續，昨日H指再次明顯跑輸囱指，A股繼續尋底，成為港股一個頗大的負累，誰去估A股見底都係不得要領，所謂鑽石底就好似豆腐渣工程，始終經不起考驗，救市的憧憬一次又一次落空，內地投資者可能已感絕望，可是如股票一樣，超賣可以更超賣，絕望也可以更絕望。<br>至於組合，基本上已經滿倉，因此今日並無新行動，與其他投資者一樣，坐定定睇吓周末有無「驚」「喜」。<br><br>作者：張士佳、曾卓鋒（寶來證券(香港)業務經理）</p></body></html>
<html><header><meta charset="utf-8"><title>隔牆有耳：鍊贏葉劉　劉健儀獲范太撐場 - 李八方</title></header><body><h1>隔牆有耳：鍊贏葉劉　劉健儀獲范太撐場 - 李八方</h1><p>新民黨葉劉淑儀同自由黨劉健儀兩位阿太，次次喺港島選舉論壇針鋒相對，帶嚟唔少火花。雖然未有選舉結果，但劉健儀先勝一小仗，事關獲前立法會主席范徐麗泰押注，同佢影咗poster助選，唔知之前呻過范太變心嘅葉劉，會唔會好傷心？<br>呢排網上亦突然流傳一段，兩位前匯賢智庫員工大數葉劉刻薄嘅錄音，怪責葉劉用人唔使本，例如年宵晚晚凌晨先收檔，但又要佢哋朝朝九點再開工，做死人咩？葉劉透過發言人回應，兩位前員工都係自動辭職，佢仲為其中一位寫咗封好好嘅推薦信，對於佢哋嘅評論好奇怪，但有心理準備選舉期間會有抹黑，唔會介懷。</p></body></html>
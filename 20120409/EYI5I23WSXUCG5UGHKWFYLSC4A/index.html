<html><header><meta charset="utf-8"><title>臭八婆 - 陳也</title></header><body><h1>臭八婆 - 陳也</h1><p>半山豪宅住客樓上樓下結怨，一句「臭八婆」，搞到兩邊陣營紮馬開片。清官難審家庭事，但罵人臭八姿，又不是說「你講過，始終有一次，要用防暴隊對付示威者」。臭八婆不涉公眾利益與知情權，只限用者自付，罵人那個，已得到應得懲戒，不用上法庭了吧，試問雙方火遮眼，叫誰做旁證？就算搵行會成員，大部份都會專業失憶回應：「唔記得有無咁講過。」出手打人那位，堅決說：「你呃人！」好啦，都已經被你按倒地上，捱了幾腳，氣都消得八八九九吧。不，豪宅業主，也是很豬狼個性的，甚至比起豬狼，還要執着。<br>法官怎麼判，都是雙難。人家豬狼兄弟，好辦事得多了，一方說「他只是受人唆擺吧」，另一方說「不想再深挖下去」。就這樣，325翌日，再大的撕裂，再大的傷口，不用動手術，雙方陣營，自動「埋口」。<br>而政圈比世途險惡得多，臭八婆，還會細分「會害人」、「唔會害人」兩款。自稱唔害人的臭八婆，聽說，還是民望最高的議員。未來五年，同志努力摸黑洗底，臭八婆則勤於殺菌除臭。全城的臭八、王八們，當西環無到，還是會大打出手，排長龍上法庭。</p></body></html>
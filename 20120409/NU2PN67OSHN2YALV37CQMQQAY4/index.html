<html><header><meta charset="utf-8"><title>賭王咀三太賀結婚34年郭羨妮紙婚玩肉麻</title></header><body><h1>賭王咀三太賀結婚34年<br>郭羨妮紙婚玩肉麻</h1><p>昨日是郭羨妮（Sonija）和老公朱少杰結婚一周年（紙婚紀念），Sonija唔怕肉麻，在微博公開二人一年前的深情一吻合照，還大晒老公送贈的藍色玫瑰花，她冧爆說：「朱公公，我愛你！」另外，一向愛妻的賭王何鴻燊，前日與三太陳婉珍在家中慶祝結婚34周年，女兒超蓮更送上代表家人的得意熊公仔，得賭王笑逐顏開。</p><p>郭羨妮去年下嫁內地武指朱少杰後，人前人後都表現恩愛，Sonija婚後未夠一年已懷有小龍女，預產期為今年6月。據悉朱少杰最近忙於為新戲做後期製作，未能與Sonija慶祝結婚一周年。但為博紅顏一笑，朱少杰預早在網上訂購花束，Sonija昨收到藍玫瑰後，即在微博上載與老公的親吻相，並晒幸福說：「四月九日，我們結婚一周年，去年我感動得淚流滿面，今年收到你遠遠送來的鮮花和留言，我又淚流滿面了。朱公公，我愛你！」</p><p>狂食谷肥B</p><p>Sonija昨在電話中談到親吻相時，仍難掩興奮心情：「張相舊年已經想登出嚟，但當時未去關島行禮，唔想畀人知結咗婚，所以今年先攞出嚟。」Sonija說較早前已跟老公去海南島旅行慶祝：「佢之前已經送咗耳環同衫畀我，跟住又喺網上訂花，雖然之前都知，但估唔到束花顏色咁特別。」<br>問Sonija送甚麼給老公？她笑說：「冇喎，我咁辛苦陀BB，家每日早睡早起，作最後衝刺不停食、不停瞓，谷肥個B。」Sonija坦言現在生活無憂，問是否可以隨時退休，等老公養家？她說：「冇乜所謂，但唔做嘢好悶，間中都要做吓嘢。」</p><p>超蓮冧父母</p><p>另外，賭王何鴻燊最近健康情況理想，前日是賭王與三太陳婉珍結婚34周年，超蓮與父母就在大宅一同慶祝。超蓮昨在微博放上賭王和三太的親嘴恩愛相，而賭王更拿着由超蓮所送的五個熊公仔拍照，而這些公仔就似代表三房的家庭成員。超蓮在微博留言說：「34年一直恩愛不容易啊，爸爸媽媽好棒。」不在港的超雲即回覆說：「明年一定要一起過！祝爸爸媽媽永遠恩愛、幸福！」<br>撰文：林妃</p></body></html>
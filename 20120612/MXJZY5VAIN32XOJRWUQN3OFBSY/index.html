<html><header><meta charset="utf-8"><title>NBA趣趣地奧巴馬唔敢貼總冠軍</title></header><body><h1>NBA趣趣地<br>奧巴馬唔敢貼總冠軍</h1><p>每年NBA總決賽，傳媒都會搵機會叫美國總統估吓邊隊會拎總冠軍。現任總統奧巴馬（圖）上年tip熱火會贏，點知小馬神勇奪標，變咗明燈。今年佢就醒得多，星期一有記者問佢攞貼士，佢就大耍太極，話兩隊都好勁，game1都未打好難估。佢仲話呢個系列賽將會好好睇，希望可以睇到第7戰喎。</p></body></html>
<html><header><meta charset="utf-8"><title>NBA趣趣地山貓想搵史龍掌帥</title></header><body><h1>NBA趣趣地<br>山貓想搵史龍掌帥</h1><p>山貓搵教練終於都叫做有啲眉目，《ESPN》周一爆料，話呢隊來自夏洛特嘅球隊，已經將新帥人選名單縮窄到3個。而呢3位仁兄就係前爵士教練史龍（圖）、溜馬助教梳爾同湖人助教史奈達。後兩位教練生涯大部份時間都係做助教，冇乜坐正經驗；所以講到最有機會，點都係教咗爵士23年嘅史帥。</p></body></html>
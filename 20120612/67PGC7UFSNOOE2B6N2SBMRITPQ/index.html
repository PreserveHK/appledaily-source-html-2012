<html><header><meta charset="utf-8"><title>關仁隱事：「拍烏蠅」影衰名牌 - 關仁</title></header><body><h1>關仁隱事：「拍烏蠅」影衰名牌 - 關仁</h1><p>「拍烏蠅」自從幾部影畫戲都仆直之後，被封為賣飛仔毒后，人貴自知面子亦唔係成本，所以一直以來對記者黑口黑面冇句好口嘅拍烏蠅都要轉死性，見到記者都笑容滿面。不過桐油缸始終裝桐油，表面上改變只係門面功夫，話說佢之前去到西多士國做活動，好多服裝品牌見話晒都係大星，所以都主動話借衫畀佢着出嚟威。點知拍烏蠅又唔肯試身，臨時臨急先叫人去改，仲要唔理人意見自己亂咁配搭，最後搞到劣評如潮，名牌着喺佢身好似變咗MK、廟街貨咁。你着得醜唔緊要，俾人以為件品牌唔得就慘，所以好多名牌都已經將佢列入黑名單，話明以後拍烏蠅借衫冇商量。<br>撰文：關仁</p></body></html>
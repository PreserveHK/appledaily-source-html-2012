<html><header><meta charset="utf-8"><title>丁子高下令一年後追個女千嬅靠趣緻Torres止痛</title></header><body><h1>丁子高下令一年後追個女<br>千嬅靠趣緻Torres止痛</h1><p>楊千嬅上星期二剖腹誕下囝囝Torres，日前已秘密出院回家坐月休養，昨日千嬅在微博貼出Torres靚仔相，她坦言見到囝囝即忘記傷口痛楚。眼見Torres趣緻可愛，難怪丁子高希望下年追女湊夠一個「好」字，他又指囝囝似足千嬅般八卦。</p><p>一直熱愛玩微博的千嬅，自從上周入院剖腹誕下囝囝Torres後，連日來專心坐月兼湊仔，不過昨日她終於重出江湖在微博留言，兼貼上Torres的大頭靚仔相，相中見Torres單眼皮的雙眼望向鏡頭，加上白白的臉龐十分可愛，千嬅留言說：「很久沒博了，在家學習當母親中，多謝所有朋友的祝福和關心，抱歉未能一一回覆，坐月子的生活開始了，身體休養中，傷口仍有點痛，但每看到他的樣子，甚麼痛都忘記了。感恩感激。」</p><p>不敢同BB冲凉</p><p>而貼身陪老婆的丁子高昨早10時許接受商台電話訪問，透露囝囝剛起身，正與到家探訪的親友玩，丁子高說：「家每日都差唔多呢個時間起身，未擦牙就去睇個仔先，心情仲係好興奮。」囝囝性格像誰？丁子高謂：「似老婆啩，成日笑成日講嘢，好八卦，四圍望。」<br>丁子高表示餵奶交給千嬅負責，但也有在旁幫手，雖然未換過尿片，但對便便絕對不怕，至於冲凉就連他和千嬅也未敢做，交由陪月負責。</p><p>投票揀中文名</p><p>Torres到目前仍未改中文名，丁子高說：「有十幾個名揀，可能要投票，同問爸爸媽媽意見。」千嬅曾表示一年後才考慮再生，丁子高坦言想老婆快些再生：「我怕BB一個人悶，第二個想要女，但都要睇老婆康復成點，一年後再講，順應天意。」聽說Torres得到不少贊助，除臍帶血外，還有人找他拍廣告，但丁子高坦言不想小朋友太早接觸娛圈。<br>另外，丁子高喜愛西班牙球星費蘭度托利斯，而為囝囝用了他的英文名，不過費托在今屆的歐國盃表現暫時卻強差人意，未知他可有留意？<br>撰文：胡比</p></body></html>
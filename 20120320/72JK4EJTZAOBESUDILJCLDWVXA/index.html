<html><header><meta charset="utf-8"><title>魚樂無窮：達進小注博反彈 - 唐牛</title></header><body><h1>魚樂無窮：達進小注博反彈 - 唐牛</h1><p>業績股繼續成為市場焦點，霸王（1338）全年勁蝕5.6億人仔，拖累股價狂瀉12%，可憐歐洲股神早前仲投以信心一票，喺1.40元加碼4322萬股，用噚日收市價計，賬面已經輸咗821萬銀。<br>大市本來靠滙控（005）同中海油（883）撐起，但下晝輪到內銀股頂唔住，結果埋單要跌202點，現階段入市只宜小注兼搵有概念支持股份。<br>阿爺上月底公佈LED產品今年財政補貼推廣項目招標文件，涉及4類照明產品，消息曾令達進精電（515）爆升，近期已回落至起步點，可博一彈。截至去年6月底，達進中期賺4112萬銀，按年增長2.4倍，相當於上年度盈利97%，全年業績已有保證。達進LED主打路燈，與十二．五將採購400萬盞LED路燈不謀而合，概念一流；近期成交大增，不排除已有資金坐貨準備食大茶飯。噚日收2.37元，跌5.2%，可候2.30元水平吸納，短線博見2.50元，跌穿2.20元止蝕。<br><br>唐牛</p></body></html>
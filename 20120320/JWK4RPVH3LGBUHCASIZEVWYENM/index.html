<html><header><meta charset="utf-8"><title>準龍爸頒獎真情流露華仔爆肚：多謝太太</title></header><body><h1>準龍爸頒獎真情流露<br>華仔爆肚：多謝太太</h1><p>將做爸爸的劉德華，前晚到灣仔出席領袖頒獎典禮領取獎項時，先否認自己在家是一言堂，更謂家人個個皆有話事權，之後出席第六屆亞洲電影大獎時，又在台上半開玩笑多謝朱麗倩，首次公開多謝太太，讓人感受到他對朱麗倩愛護有加。</p><p>劉德華前晚分別以得獎人身份到灣仔出席2011傑出領袖選舉，以及第六屆亞洲電影大獎。他在領袖頒獎禮上，被問到特首選舉將在星期日舉行，一直以來有人推舉華仔參選，他聞言即說：「唔講呢啲嘢。」心目中支持那位候選人？華仔也不願多談：「唔好問我呢啲嘢。」再問覺得自己在那方面有領導才能？他說：「我諗係電影方面，但要睇劇本同製作適唔適合。」在家中華仔是否話事人？他笑說：「吓，所有屋企人都話得事喎。」</p><p>尹恩惠不明所以</p><p>之後，華仔出席亞洲電影大獎，他獲網民投票為最喜愛男主角，並與韓國女星尹恩惠頒發最佳新演員獎給《金陵十三釵》的倪妮，華仔在台上多謝許鞍華當年請他演出《投奔怒海》，自己才會有今天的機會，在旁邊的尹恩惠即以普通話說：「我聽不懂。」一向少談家事的華仔，即半開玩笑說：「Isaidthankyoumywife！」（我說多謝太太！）這是他首次在頒獎禮多謝太太朱麗倩。不知是否因將升呢做爸爸，心情大好之故。<br>此外，在傑出領袖頒獎禮上的嘉賓有鄭詩韻和姚珏。育有兩子的鄭詩韻，提到近日傳有拐子佬，她不擔心也不會請保鑣。鄭詩韻指大仔一向不太理會陌生人，問會否帶他上堂訓練？鄭詩韻說：「佢已經上緊堂學獨立食嘢同去洗手間，但成日喊，我都擔心第日去幼稚園面試時嘅表現。」
</p><p>姚珏細女愛演戲</p><p>著名小提琴家姚珏有開設學校，會否小心拐子佬？她說：「大部份都係家長接送，我都會叫職員小心，應該會安全。」姚珏的大女14歲，細女9歲，她透露細女小時候曾客串電影演出，很喜歡演戲，將來會否入娛樂圈，就看女兒自己發展。<br>採訪：林嘉慈<br>攝影：陳慧安</p></body></html>
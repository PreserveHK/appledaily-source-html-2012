<html><header><meta charset="utf-8"><title>那英素顏坐高鐵</title></header><body><h1>那英素顏坐高鐵</h1><p>《北京》<br>內地歌手那英都好愛護地球，早前見到佢係外地返北京，都係選擇坐高鐵。同好多女星一樣冇化妝嘅那英走咗樣，不過依然有乘客認到佢，好似未瞓醒嘅那英着住一條四個骨褲孭住個大袋，行出車站就上咗架的士走人。那英因為近日喺內地節目《中國好聲音》嘅表現，受到好多網友關注，試過喺節目裏面突然喊到收唔到聲，有網友話佢搏出位，那英就解釋話係感觸落淚喎。<br>撰文：李森</p></body></html>
<html><header><meta charset="utf-8"><title>潮上身：陳柏熹ManinBlack</title></header><body><h1>潮上身：陳柏熹ManinBlack</h1><p>「我唔係潮人喎！」<br>24歲Moiselle太子爺陳柏熹（Harris）坦言自己絕不潮，只是做時裝的時裝人。後生又個子不高，Harris開會必備designerbrand黑西裝加強氣場，再溝入Louboutin鞋、金屬配飾上陣，強打「斯文又fashion」的youngmanagmentchicstyle。　撰文：林妙萍</p><p>見客西裝不重複</p><p>陳柏熹現時幫父母的億元上市公司Moiselle任藝術總監，明年會以設計師身份推出品牌首個男裝系列MoiselleMen，24歲的Harris，直認平日一律棉tee襯牛仔褲返工，但開會就不容有失。<br>「開會一律黑西裝，因為我本身太young，presentationskill要好好先得，黑白灰最穩陣。」穩陣程度，是他會在每套西裝上mark住見過甚麼重要的人、甚麼客戶，或開過甚麼會，以免着同一件衫見同一個客：「通常開季前咪配好晒20、30套西裝，一套套掛好，着完會mark低見過乜嘢人，季尾再嚟過。」</p><p>日常必備</p><p>求學時崇拜TomFord</p><p>在英國LondonCollegeofFashion讀時裝管理的Harris，經常謂想做TomFord，他大讚TomFord的西裝真正無敵，料靚、剪裁靚，非常正統。身高165cm的他，比較矮細，但從來堅持不改衫。<br>「夏天最好着係N.Hoolywood，有少少玩嘢details，Viktor&amp;Rolf就咁着出嚟，成件事好輕、好有型，灰西裝真係最靚。」冬天則主打用料靚的英國品牌Burberry、AlexanderMcQueen。」</p><p>百搭首選</p><p>紅底鞋王最舒服</p><p>屬管理層階級，公司又做時裝，Harris指fashionelements是他穩重打扮中的highlight。<br>「斯文中有少少fashion，成身黑，所以每日都會加啲銀手鏈、vintage太陽眼鏡、金屬chainbelt之類，好玩啲囉，冇咁齋。」鞋首選女人最愛的紅底鞋王ChristianLouboutin，尤其全窩釘款，大讚前面有型，後跟不割肉。</p><p>貪靚一擲千金</p><p>平日着得最多是400元一件的AmericanVintage棉tee、日本LanvinBlack的polo；英國讀書時，最瘋狂曾經月碌六位數字買衫，測試附屬卡有幾多限額。<br>Harris話忙返工，現時一個星期才行一次街：「衫都會買，每逢星期日去ifc做gym，咪順手買埋。ValentinoMen好靚，孖襟袋恤衫一流，鞋就少買，鞋底太跣，試過真係跣死你，冇再買；McQueen就非常正，套套見到都嘩一聲。」Harris謂見到貴價心水一樣會買，不理價錢：「鍾意係無價嘅！」<br>買錯衫的瘀事也不時發生，最近期是相差三個碼的Church's紳士鞋：「我本身着41碼，無碼咪買42，隔咗八個月先第一次着出trip去上海，上機已經覺得左腳好窄，落機腳腫仲着唔入，但趕住去開會，照塞，返去一睇，原來一隻腳42，一隻腳39！」</p><p>靚唔靚</p><p>着得好，《蘋果》絕對睇到；着得曳，《蘋果》更加睇到！一周精選最正靚人、最嘔打扮，鞭策大家齊齊進步！<br>撰文：阿潮</p><p>Best．桂綸鎂</p><p>桂綸鎂一臉乖巧的五官也能演繹gothic與rock味的AnnDemeulemeester，氣質美女的駕馭潛力驚人。</p><p>Worst．吳雨霏</p><p>Kary不斷變臉塑造indiegirl野心有目共睹，不過她over地賣弄纖瘦性感骨幹，下身卻一幅紅fringe累贅長褲，令人慘不忍睹。</p></body></html>
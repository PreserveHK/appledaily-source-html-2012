<html><header><meta charset="utf-8"><title>趣趣地：PSG蒙軍法足盃齊出局</title></header><body><h1>趣趣地：PSG蒙軍法足盃齊出局</h1><p>德甲1、2哥就聯賽、盃賽皆要，但法甲嘅1、2哥巴黎聖日耳門（PSG）（右）同埋蒙彼利埃就好明顯重視聯賽多啲，因為佢哋兩隊都喺周三嘅法足盃8強出局，其中PSG喺主場以1:3不敵里昂，更加係教練安察洛堤執教以來嘅第一場敗仗㖭；至於蒙彼利埃就輸得仲肉酸，作客0:1不敵丙組仔GFCO阿些斯奧，你話佢哋唔係留力都冇人信啦！</p></body></html>
<html><header><meta charset="utf-8"><title>老公監場　焗着平底鞋千嬅拖阿樂被B仔狂踢</title></header><body><h1>老公監場　焗着平底鞋<br>千嬅拖阿樂被B仔狂踢</h1><p>即將臨盆的楊千嬅和余文樂主演的《春嬌與志明》，是大前晚香港國際電影節開幕禮電影，當晚她有入場觀看。前晚千嬅又到銅鑼灣出席首映，她透露大前晚看完戲後，腹中B仔不停踢她令她無覺好瞓，千嬅笑言必定是她跟樂仔拖手令B仔呷醋。</p><p>千嬅前晚穿上黑色裙和余文樂到銅鑼灣，出席新戲《春嬌與志明》的首映禮，老闆林建岳、嘉賓陳可辛、詹瑞文、邵音音和梁漢文皆現身捧場，陳奕迅則姍姍來遲。千嬅老公丁子高亦有到場，不知是否因老公監場，千嬅穿上藍色平底鞋，對比起前一晚出席香港國際電影節時的厚底高鞋，明顯安全很多。</p><p>包場請睇戲</p><p>問她是否因老公監場才穿平底鞋？千嬅笑言：「唔係，只係今晚冇咁隆重。」樂仔在旁即代說好話：「噚晚嗰對都係平底鞋。」千嬅表示自己首映也只能有十多張門票，而老公稍後會包場請好友睇戲。提到《春》片在前一晚的國際電影節成開幕禮電影，千嬅和樂仔亦有入場觀看，她表示：「睇完之後個仔踢咗我成晚，足足踢到朝早七點半，我都要踢醒老公，可能個仔唔鍾意見到我同樂仔拖手。」</p><p>肚大難入睡</p><p>千嬅臨盆在即，由於肚大如籮，因此已難以入睡，很易疲倦要多作休息，所以前晚是千嬅最後一個宣傳活動，北京一站未能出席，她笑言：「老闆架飛機都唔畀我上，我好想去旅行，但老公連澳門都唔畀我去。」<br>此外，提到近日港產片如《桃姐》和《大追捕》票房相繼報捷，千嬅表示：「梗係開心，啲港產片成日俾人話唔好睇，家就可以帶動氣氛，港產片同香港演員都有佢哋嘅價值。」而樂仔表示三套戲完全不同類型，加上分三個不同時段上映，可以延續港產片好成績的風氣。<br>採訪：文國駿　攝影：林德雄</p></body></html>
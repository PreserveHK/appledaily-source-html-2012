<html><header><meta charset="utf-8"><title>黃金視窗：神獸天使倒奶戰</title></header><body><h1>黃金視窗：神獸天使倒奶戰</h1><p>錢國偉監製的無綫節目最愛用暴乳族鏡頭前倒奶，新節目《五覺大戰》同樣衍生八名神獸天使，她們未必擁有天使臉孔，但勝在個個有魔鬼身材。當中較養眼的要數去年曾參選港姐被冠以「怪胸人」的白雲，她E奶見光即谷出深長事業線。金剛緋聞女友蔡慧欣的D奶導彈都不弱。眾女均望衝出布景板，不惜賣肉博上位，不過她們一旦騎呢過火位，神獸天使也分分鐘變怪獸天使。　撰文：比華利</p><p>白雲（講唔猿）</p><p>24歲　35E　24　34<br>35E暴乳的白雲擁豐滿上圍，拋胸示人的她說：「我雖然嫌自己肥肥哋，好想減下大髀，但慶幸次次減親肥，個胸一定唔會瘦，呢啲咪證明我唔係假嘢，純天然囉。」白雲接受性感演出，唯一是三點不露，如要接拍床戲，她首選陳小春做對手，白雲冧爆小春：「我由細到大都覺得小春好man，將來擇偶都揀呢類。」</p><p>劉蔚萱（嘴刁鵰）</p><p>23歲　33C　22　34<br>去年加拿大回流香港參選港姐落敗的劉蔚萱，外表斯文，一開聲便牙尖嘴利。把低胸背心打結變bratop搶鏡的劉蔚萱，展露事業線之餘，晒出胸懷大痣：「我都真係胸懷大志㗎，有本錢唔介意行性感。」</p><p>張嘉汶（招財貓）</p><p>20歲　32B　23　33<br>模特兒出身的張嘉汶由新加坡來港，她不介意行性感，拍照當日明知衣着輸蝕，馬上把背心打結露腰搶鏡。問到最想跟哪位男藝人合作？她爆頭才想到：「洪卓立啦，佢小白臉咁，傻更更，請我拍MV就好啦！」</p><p>馮秀華（心思獅）</p><p>23歲　31B　24　32<br>馮秀華原來是模楊梓瑤（Carol）同門，首次參演電視節目令她留下深刻印象：「記得第一日錄影，我嚇到腳震震，又唔敢講嘢，好彩錢嘉樂畀咗好多鼓勵。」馮秀華稱已適應節目流程，由啞巴變為開籠雀，未埋位時跟其她女生雞啄唔斷。</p><p>陳芷尤（蛇蛇gwer）</p><p>23歲　34C　24　34<br>驟眼看去有點像鍾麗緹的陳芷尤，身形嬌小卻擁33C巨咪，穿上背心花裙，配上腰帶，輕輕一束便谷胸。陳芷尤曾參選港姐，最大目標是加入娛樂圈：「我好恨拍戲，醜女角色都唔怕做，如果可以揀，我想試吓演野蠻女友，降服純品小男友。」</p><p>胡中慧（唔持狗）</p><p>24歲　34C　24　35<br>神獸天使中，以胡中慧的身形最高䠷，她希望有機會朝模特兒界發展，並視名模周汶錡為目標：「我想好似周汶錡咁，行出嚟儀態萬千，好識擺好靚嘅甫士。」恨做模特兒的胡中慧首要忍口戒食，經常零食不離身的她，因不停吃糖果，身形默默向橫發展，她要好好控制食慾，否則她的星途便如其名唔持久。</p><p>黃梓柔（珍豬仔）</p><p>19歲　32B　24　33<br>性格害羞的黃梓柔，充滿青春氣息，自爆朋友指她酷似陳法拉：「家磈面脹咗冇咁似，我覺得似法拉都幾好，佢人又靚又好戲。」可想如法拉一樣好命嫁入豪門？黃梓柔非常認同：「呢個當然啦。」她是眾神獸天使中年紀最細，其他七女視她如妹妹，照顧有加。</p><p>蔡慧欣（騰騰雞）</p><p>21歲　32D　23　34.5<br>蔡慧欣在首集節目扮護士盪奶玩飄移，倒瀉32D奶火速上位，近日素顏照曝光卻被取笑像40歲師奶，倒奶變倒米，蔡慧欣無奈說：「嗰日咁啱我水土不服，皮膚差咗咋。」年紀輕輕的蔡慧欣對樣貌身材信心十足：「我唔需要整容，要整就最想瘦面，但又怕打針會好痛。」有指金剛對她展開熱烈追求，蔡慧欣直認不抗拒：「作為朋友佢好搞笑，我哋做住朋友先啦，有冇發展機會真係要相處吓先知。」</p></body></html>
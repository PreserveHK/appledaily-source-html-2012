<html><header><meta charset="utf-8"><title>宅錄：健康低甲醛　半價掃英式田園</title></header><body><h1>宅錄：健康低甲醛　半價掃英式田園</h1><p>踏入初春，想為家居增添清新氣息？上星期六我哋找來設計師解構英式田園家居裝飾要點，想即刻學以致用？等陣！今日兩間英式家具專門店為我們讀者帶來優惠；手持報紙，即可以低至半價購買英式家品，部份貨品數量有限，行動要快！<br><br>記者：張文蕙<br>攝影：黃子偉<br>Model：Waye@GME<br>服裝提供：GlueWedding（34890263）</p><p>亞洲師傅玩手工</p><p>英式家具價格一向高企，令Fans又愛又恨！以度身訂做聞名的TasteLiving負責人Vian指：「以前英式家品都係來路貨，當然索價萬千，但家亞洲廠嘅雕花師傅，手工已經好成熟；成本降低咗，價格自然平民晒！」驚品質會參差？「我哋全部用實木做，唔係得個樣！就連所用油漆，都經過SGSHK甲醛釋放量測試，認定含量低近零！」咁就用得更放心啦！</p><p>蕾絲地燈低至七五折</p><p>屋企有長輩，未必可以成間屋都咁公主Feel，為滿足女孩子對公主屋的心願，Vian認為可先買些小型宮廷Feel家品，如花式蕾絲地燈，從前的千元貨品如今只需八百多元成交！另外較簡約的純白雕花地燈，其流蘇設計亦甚典雅。</p><p>花花家品$49起</p><p>要替家居全面大換裝成英式田園家，當然唔少得碎花家品。RoseGardenGiftHouse的店主張小姐話，佢哋剛剛先喺日本入完貨，愛英式田園風的絲打們唔使擔心買到國產假嘢，更方便係佢哋主力玩網購物，唔使大家周圍走！</p><p>a.TasteLiving http://www.tasteliving.net </p><p><br>b.RoseGardenGiftHouse http://www.rosegarden.hk </p></body></html>
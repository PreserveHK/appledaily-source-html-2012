<html><header><meta charset="utf-8"><title>人肉速遞</title></header><body><h1>人肉速遞</h1><p>《吸血新世紀》系列男星基倫路斯（Kellan Lutz）出名又高又大隻，佢個瘦蜢蜢女友Sharni Vinson企喺佢側邊簡直好似個牙籤人。前日佢哋兩個喺洛杉磯濕平，唔知係咪基倫嫌女友行得太慢，索性將Sharni抱起放落手推車，然後橫衝直撞周圍飛車。Sharni唔單只唔驚男友炒車，仲鬼咁開心擘大個口狂叫，兩個人成個大細路咁玩得好開心。</p></body></html>
<html><header><meta charset="utf-8"><title>美首創官方拍賣場　港機迷瘋狂打D3賺網幣「好過返工」</title></header><body><h1>美首創官方拍賣場　港機迷瘋狂<br>打D3賺網幣「好過返工」</h1><p>網上遊戲《暗黑破壞神3》（DiabloⅢ，D３）自上月推出，全港搶購一空，擁躉日夜狂煲。《蘋果》調查發現該遊戲深受追捧，背後或與開發商首度開設「現金拍賣場」有關。機迷可以將遊戲裝備與他人作官方現金買賣。有玩家窺準現金拍賣場可能在香港開通，全力升呢謀賺一筆；有人則搶閘私售裝備，日賺500元，笑言「好過返工」。記者：陳達浩　譚志輝　梁偉權</p><p>暗黑破壞神事隔12年後再次推出新版，記者巡視網吧發現該遊戲擁躉眾多。現年30餘歲的銷售員Ricky，不足一個月已打到最後一關「煉獄級」，「我冇乜心得㗎！平均每日打五、六個鐘！攞到唔啱用嘅裝備咪放上AH（拍賣場），用賣到嘅錢嚟添置裝備！」<br>本月13日起，遊戲開發商率先在美洲伺服器開放現金拍賣場，是首次有網上遊戲開創官方現金交收平台。開發商明言亞洲區稍後亦會開放現金拍賣場，不少玩家即日煲夜煲，打機變投資，Ricky就是其中之一，「我家成手虛擬網幣，可以套現梗係開心㗎！」<br></p><p>「我摸到賺錢心法」
</p><p>記者登入遊戲尋訪，聯絡到另一名「打機搵食」的玩家周仔。周仔在電話訪問中透露「我由D2開始玩，但嗰時仲細，未識點靠打機搵食，冇飯開先賣幾件出去套現。家終於俾我摸到賺錢心法，就算喺現金拍賣場開放前，我已經賺到一筆！」<br>他興奮地說：「D3推出以嚟，我係最快衝上煉獄嗰批。我發現只要重複攻打『歡樂谷』（遊戲神秘關卡），就可持續刷錢，打到攰就瞓，瞓醒再打，當正返工一樣！」一般玩家每日最少獲10多萬網幣，周仔起碼賺到300多萬。<br>他稱自己與網幣商（以現金收購網幣再轉售的商人）熟絡，獲對方開出100萬網幣等於140元港幣高價收購。「呢個禮拜我已淨袋港幣3,500，等於日賺500元，好過返工，家仲有成千萬網幣未放！」他認為現金拍賣場稍後若於香港開放，會令他更了解行情，方便賺錢。<br>大律師陸偉雄則指出，機迷透過拍賣場現金買賣「武器」理論上並無犯法，但如涉及賭博性炒賣以圖取現金，則可能違法；此外若機迷購買非法盜取的網上裝備，亦有機會觸犯法例。</p></body></html>
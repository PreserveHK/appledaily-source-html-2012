<html><header><meta charset="utf-8"><title>「我暫時畀得起」熊黛林拒城城付鈔醫病父</title></header><body><h1>「我暫時畀得起」<br>熊黛林拒城城付鈔醫病父</h1><p>熊黛林（Lynn）的爸爸之前患病入院，Lynn昨晚出席活動時透露父親已好轉及返回南京。至於外傳的百萬醫藥費，Lynn暗示男友郭富城有提出代付醫療費，但她以「我暫時都畀得起」而拒絕了。</p><p>陳慧琳、熊黛林、Angelababy和賭王千金何超蓮等，昨晚在金鐘出席美國品牌MarcbyMarcJacobs時裝騷，方力申和鄧麗欣則情侶拍拖到場，更大方搭住膊頭任影。<br>Lynn的父親之前重病入院，被指醫療費高達百萬，城城出手畀錢，Lynn透露爸爸已返南京，她說：「佢過兩個星期再返嚟香港，希望佢快啲好，佢家好番好多，肥番啲。」對於被指父親病重花費百萬，Lynn甚不滿：「好殘忍，呢啲咁不幸嘅事，我哋想盡辦法將爸爸心理同生理影響減到最低，但佢哋又咁，爸爸都有睇雜誌，好彩佢都OK。」對於有傳城城為她埋單，Lynn暗示城城有提出過，但自己拒絕了，她說：「我想靠自己，我暫時都畀得起，盡到做仔女嘅責任。」</p><p>超蓮：邊個仙杜拉
</p><p>何超蓮被問到近期超雲一頭金毛被指似仙杜拉，她說：「邊個係仙杜拉？我唔識呀。」記者給仙杜拉的相她看，超蓮忍不住笑說：「都唔似。」又力撐家姐：「Fashion係咁㗎啦，幾十年潮流就返嚟。」但仙杜拉並非時裝界，超蓮儍更更說：「咁外國嘅fashionicon，好似LadyGaGa都有反對聲音啦。」她又指家姐已經瘦了，反而陳山聰更肥。問她網友指超雲似麪包超人，超蓮說：「我唔覺得似，我都唔鍾意麪包超人。」又指想效法家姐剪短髮染綠，但沒膽量。<br>另外，環球唱片和無綫仍未傾掂歌手亮相的事，但陳慧琳昨晚繼續接受無綫訪問，她說：「唔知呀，聽講係未傾掂數，我諗係針對唱歌，我都未有唱片出，但我嚟緊會做TVB回歸騷。」又讚千嬅囝囝可愛。<br>Baby則透露將返上海拍戲半年，之前黃曉明被網友移花接木的巨鵰裸照，Baby說：「不雅，唔好再提啦。」但不忘大讚男友身材好，她說：「我一向鍾意肌肉型，係『崇尚外貌協會』，佢係超級滿分。」父親節將至，Baby透露會送戲票給曉明爸爸，又承認見過曉明爸爸。<br>採訪：梁錦雯<br>攝影：陳慧安</p></body></html>
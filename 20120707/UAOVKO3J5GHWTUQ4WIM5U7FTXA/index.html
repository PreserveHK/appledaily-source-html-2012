<html><header><meta charset="utf-8"><title>三點式陳煒啜乾郭政鴻</title></header><body><h1>三點式陳煒啜乾郭政鴻</h1><p>陳法拉06年拍無綫劇《師奶兵團》穿三點式，被郭政鴻推油而一推成名，想不到剛過檔無綫的前亞姐冠軍陳煒比法拉更拼搏，昨日在遊艇拍《法網狙擊》時，穿三點式跟郭政鴻激咀床戰，啜到面頰凹陷，為力爭無綫一姐地位而博到盡。最搞笑是鴻仔還穿上當年為法拉搽油時同一條媾女戰褲，相當連戲。</p><p>現年38歲的前亞姐冠軍陳煒，月前過檔無綫先後獲安排拍重頭劇《金枝慾孽（貳）》和《法網狙擊》，由於無綫花旦眾多，陳煒為突圍而出力爭無綫一姐地位，惟有瞓身拼搏。煒哥繼日前拍攝《法》劇時穿一件頭泳衣色誘郭政鴻後，昨日她換上私伙三點式泳衣，在遊艇上跟鴻仔撫摸激咀再床戰，實行越玩越激。</p><p>鴻仔推油戰褲上陣</p><p>昨日上午，煒哥與鴻仔於深水灣拍攝《法》劇外景，劇情講述飾演情侶的煒哥和鴻仔乘遊艇出海時擁抱親吻，之後二人情不自禁在遊艇上床戰。雖然今次是鴻仔與煒哥首度合作，但二人一埋牙便博到盡，拍親熱戲完全無避忌。就記者現場所見，二人跟監製文偉鴻研究一輪後便正式埋位拍攝，事前完全不用試位試戲。見鴻仔攬住煒哥纖腰和玉背又摸又咀，煒哥則攬住鴻仔的頭和頸啜足成分鐘，啜到雙頰凹陷，幾乎啜乾鴻仔，由於二人表現專業純熟，結果一take過完成。<br>最搞笑是煒哥昨日塗了裸色（nudecolour）唇膏，她與鴻仔激咀後，唇色全印在鴻仔唇上，令鴻仔嘴唇看來一片蒼白，被現場工作人員取笑他啜到缺氧。煒哥拍攝咀戲後一度面紅，即時被鴻仔取笑，但煒哥連聲否認說：「冇呀！冇呀！」由於導演要拍攝一個近鏡和一個遠鏡激咀鏡頭，所以煒哥和鴻仔昨日前後咀足兩次，而二人拍攝激咀場面後，再走入遊艇房間內拍攝床戰場面。<br>其實鴻仔06年拍無綫劇《師奶兵團》時，為穿三點式上陣的陳法拉在遊艇推油，結果法拉一推成名，被網民追捧為女神。同樣姓陳的煒哥與法拉同是選美出身，且又是跟鴻仔拍檔搭遊艇出海親熱，再加埋鴻仔昨日竟穿上當年跟法拉推油時一模一樣的短褲，在天時地利人和配合下，估計已為人妻的煒哥今次亦可一啜成名，跟法拉一樣力爭上無綫一姐位置。</p><p>老公御准陪買泳衣</p><p>問煒哥昨拍激咀場面前，可曾跟鴻仔溝通？她笑說：「我同佢講想點搞都得。」難道不感尷尬？鴻仔聞言插嘴說：「我哋係專業演員嚟㗎嘛！」煒哥坦言已六年沒穿三點式拍戲，今次是她在無綫螢光幕上首次穿三點式示人，鴻仔聞言打趣說：「多謝煒哥將佢第一次畀咗我。」未知煒哥拍攝前有否向老公備案？她說：「唔使，佢見到我買泳衣，佢對我有信心，如果唔係都唔會畀我返出嚟拍嘢。」<br>鴻仔事前又有否向太太申請？他說：「冇講有場咁嘅戲。」記者指劇集出街時太太自然會睇到，屆時可能會大呷乾醋，對此鴻仔說：「佢明白嘅，做戲啫，又唔係真，佢當然唔會介意啦。」06年無綫安排法拉穿三點式被鴻仔推油，今次又安排煒哥穿三點式跟他激嘴床戰，明「醒」鴻仔，對此鴻仔笑說：「唔係『醒』，係咁啱得咁蹺啫，都好多謝公司同監製畀機會我參與演出。」<br>採訪：胡比　攝影：黃偉雄</p><p>無綫劇鬥出位</p><p>昨日無綫劇《法網狙擊》外景中，陳煒穿三點式激咀郭政鴻，其實無綫近年開放底線，劇集多次有敏感暴露鏡頭，如陳法拉在《有營煮婦》脫衣露bra、《怒火街頭》鄭嘉穎露股罅、陳敏之裸跑等，但敏之其實是以替身上陣。</p></body></html>
<html><header><meta charset="utf-8"><title>雲想衣裳：劉心悠　直衝法租界</title></header><body><h1>雲想衣裳：劉心悠　直衝法租界</h1><p>時裝人或慨嘆，RafSimons入主Dior、YSL被新任主帥HediSlimane正名SaintLaurentParis……巴黎時裝界雖風雲變色，但有些經典，百多年來堅守信念，且歷久不衰，如戶外用品老牌AIGLE。新店追溯舊時法蘭西情懷，將三四十年代的香榭麗舍浪漫風情、相片中的黑白記憶實體化，移植中環戲院里，連劉心悠（Annie）都穿着最愛的雨靴踩場。<br><br>撰文：林又家<br>攝影：伍慶泉</p><p>分唇信徒</p><p>心悠雖然從未踏足法國，但亦醉心法國藝術和文化，「法國人自成一格，相信自己的文化。睇法國電影時，成日覺得法國女仔特別有自己嘅味道，好有魅力。」她笑稱愛聽帶法文口音的英文，特別Sexy，「法國人畀人感覺好講究，佢哋好重視Relaxation，有次影相合作，話TakeaBreak就是一個鐘頭！但我都好認同！」<br>說起法國時裝，心悠話平日都好留意網上的法國街拍，「好實用，好多嘢可以Mix&amp;Match，唔係一味着貴衫，（配襯的竅門）Daily都可以用到，好有啟發性。而且日本流行的風格，好多都係源自於法國。」嬌滴滴的她給人Girly的印象，但原來平日揀衫着重「分唇奴」，「我自己好相信買衫要美觀同埋Function嘅理念，可以帶嚟實際方便，着得好開心又舒服。」像法式的OutdoorLook，TrenchCoat、BoarderTee都是她杯茶，「不過橫間衫着上身要好小心，視覺上會拉闊咗，我會揀較闊身的剪裁，視覺上更舒服；MarineStyle就令我諗起紐約的NavyDay，亦令人聯想到水手Look，坐船出海，提醒人Relax有幾重要，因為令到你覺得，應該要放假喇！」</p><p>度假風時裝</p><p>心悠是馬拉松常客，原來亦愛玩戶外活動，平日沒有機會出外探索，特別嚮往上山下海的假期，「對我來說，放假就係要做啲工作做唔到嘅嘢，最Perfect就係一班人去Hiking。我好怕凍，冬天滑雪唔啱我。」所以放假旅行目的地，必要有陽光與海灘，讓身心都放鬆同時放縱，「曬太陽、游水、食啲平時覺得好肥嘅嘢！」南法馬賽、康城的蔚藍海岸，都應該合乎女神的要求。</p><p>經典藍靴限推</p><p>講到法國OutdoorBrand，自然想起以橡膠水靴起家的AIGLE，其經典BlueBoot誕生於1972年。今年慶祝40周年，推出限量版Regate72，全球限量1972對，由工匠於巴黎夏德勒侯小鎮工場以人手製造。鞋身印有Regate標誌，設計簡約，以簽名式的白色雙間點綴。着住呢對MarineLook的ClassicItem，無論出海、去沙灘定係落雨出街都Fit晒！新開幕的中環概念店更是全亞洲率先開賣的地方。除此以外，AIGLE最近又夾埋英國碎花王Liberty玩別注花花水靴，着上身更開心。</p><p>AIGLE（25222568）<br>中環德輔道中20號德成大廈地下1號舖</p></body></html>
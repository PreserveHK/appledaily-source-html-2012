<html><header><meta charset="utf-8"><title>沙膽虹手記：<br>爽組合一版變兩版 - 沙膽虹</title></header><body><h1>沙膽虹手記：<br>爽組合一版變兩版 - 沙膽虹</h1><p>跟何車午膳，一貫的在十二時至一時休市時段，今次也不例外。一碗螺頭湯、兩碟點心、一碗瑤柱蛋白炒飯，清淡簡單，談談來年的爽組合安排。<br>「明年爽組合諗住大搞，搵咗沈振盈、張士佳、邱古奇、周顯、錢雋，再加埋你同我，再搵多兩個讀者開倉，砌夠九個，開足兩版，每季結算一次，每月淘汰一個。」沙膽虹說。<br>何車聽見，馬上耍手擰頭，堅持自己唔玩住，起碼停一季再說。但他拍手贊成爽組合大搞，一版變兩版。「一季結算一次較好，家一年太長，到最後都在拉布。最好容許一成資金買認股證，較刺激之餘，亦有得追。即使你大幅領先，如果可以買認股證，上個月將一成資金買落思捷供股權，分分鐘幾個開。」何車講到炒股票，永恒的眉飛色舞。<br>「洗版亦好睇，可以加強，彈讚皆可，總之要夠抵死。沙膽虹寫乜未必有人想睇，但觀眾點睇沙膽虹組合，例如俾沙膽虹介紹隻股票累死，就有興趣。」何車續說。<br>快一點開市，伙記遞上單來，合共四百七十，沙膽虹搶住想付錢，何車一句：「我主場。」就付了。<br><br>沙膽虹</p></body></html>
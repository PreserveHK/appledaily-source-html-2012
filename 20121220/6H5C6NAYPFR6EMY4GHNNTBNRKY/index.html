<html><header><meta charset="utf-8"><title>末日倒數　　 - 陳也</title></header><body><h1>末日倒數　　 - 陳也</h1><p>網民列舉末日倒數前，心思思想做的事。包括：<br>學梁振英僭建。學陳茂波去完馬會（但唔恨入會）酒駕。<br>講偽語。扮莫言。<br>測試自己是不是好打得。去髮廊問師傅做唔做釋法。<br>無錢買樓所以欣然自薦入行會代替淋糞個位。<br>連人帶姓改名做習近平。幫埋阿媽改名做齊心。<br>開始「信教」。相信國教已經洗牌流入社區人傳人，下一代，走唔甩。<br>今明兩天，謝絕所有ｉ產品。<br>橫死掂死，佔領西環。<br>丟晒所有書落街。（這是六歲細路的白色願望）<br>不用上班上學，直至全球解除末日警報為止。<br>即刻分手掟煲，冇借口再拖，你不是Pi，對方不是老虎，死開好了。<br>一年到晚放煙花，網民等住有錢佬富貴浮雲，燒銀紙當煙花，接力燒，向末日說：滾回去！<br></p></body></html>
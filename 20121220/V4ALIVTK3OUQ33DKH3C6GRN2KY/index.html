<html><header><meta charset="utf-8"><title>中環在線：廣告添食救股價<br>fb逼人睇片 - 李華華</title></header><body><h1>中環在線：廣告添食救股價<br>fb逼人睇片 - 李華華</h1><p>facebook創辦人朱克伯格身家有成141億美金，全球排名59（彭博資訊），咁多錢最好就係捐咁啲。佢近日就向矽谷社區基金捐出約值5億美金，即係39億港元嘅fb股份，基金會用筆錢嚟開展新計劃，可能係針對教育同醫保方面。</p><p>朱克伯格捐39億</p><p>朱克伯格話，同太太Priscilla幾年前簽咗由微軟創辦人蓋茨同股神畢菲特發起嘅「捐贈承諾」，應承在世時捐出最少一半身家。兩公婆早前已經捐咗1億美金畀新澤西州嘅公共學校。<br>雖然fb股價仲潛緊水，但朱克伯格28歲咁後生就學人捐身家，一捐就39億，都算係咁，股東條氣應該冇咁chok住。聽講，fb明年亦會開條新財路，打算4月推出影片廣告，15秒長嘅廣告會自動彈出，具體操作仲度緊，不過唔少高層對呢個計劃有保留，因為擔心用戶唔like，家平面廣告已經夠煩，將來加埋片，梗係唔like啦。<br><br>李華華<br>mailto:LiWaWa@AppleDaily.com</p></body></html>
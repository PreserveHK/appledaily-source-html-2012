<html><header><meta charset="utf-8"><title>中環在線：13萬筍價<br>同名人做鄰居 - 李華華</title></header><body><h1>中環在線：13萬筍價<br>同名人做鄰居 - 李華華</h1><p>樓市俾政府玩謝，又SSD又BSD，一買一賣咁鬼煩，有樓揸手嘅業主如果冇財政壓力，自然揸住唔放。好似奧思（1161）前CEO余麗絲，即係曾經代理~H20+、同歌星容祖兒傳過緋聞嘅嗰位老闆娘，佢唔單止識做生意，投資物業亦有一手。</p><p>回報雖低　賬面勁賺
</p><p>09年中，佢用公司名義以5450萬，買入淺水灣豪宅怡峰一個3099方呎嘅單位，今年10月攞出來放租，聽聞啱啱以13萬租出，呎租42蚊，雖然回報率得2.9厘，只屬一般，但佢揸住個單位三年幾，市值升咗七成，保守估計，呢個單位家市值超過9000萬，賬面至少賺3550萬，長線有租收，同時升值，感覺良好啦。呢個豪宅盤，曾經持有或揸住貨嘅業主有張學友、周星馳、梁朝偉，仲有漫畫家馬榮成，粒粒大星，難怪平日好少成交。<br><br>李華華<br>mailto:LiWaWa@AppleDaily.com</p></body></html>
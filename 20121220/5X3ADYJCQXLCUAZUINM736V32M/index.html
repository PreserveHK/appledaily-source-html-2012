<html><header><meta charset="utf-8"><title>又南約女飯敍</title></header><body><h1>又南約女飯敍</h1><p>【銅鑼灣】重組後嘅Shine嚟緊月尾會殺入紅館開演唱會，成員黃又南同徐天佑當然忙到氣咳。不過，又南點忙都有出街同朋友飯敍，好似上星期五晚，記者就見到又南同個女性朋友去銅鑼灣一間日本餐廳食飯，佢哋食到成12點先離開，又南部車泊喺門口，佢送女性朋友上車時仲開埋車門，都好有紳士風度。<br>採訪、攝影：吳耀輝、李志明</p></body></html>
<html><header><meta charset="utf-8"><title>雲想衣裳：智能化妝　粉樣激試</title></header><body><h1>雲想衣裳：智能化妝　粉樣激試</h1><p>在這個通訊發達的年代，只要有部智能手機在手，生活幾乎可以不求人！現在就連化妝，都可依賴科技？講緊嘅係韓國新出咗部智能震動化妝機，透過高速震動，幫你打靚個底。測試時，忽然令我想起《Wall．E》的電影情節，嗯！呢個發明究竟係好定壞呢？<br><br>記者：陳子穎<br>攝影：譚盈傑<br>模特兒：KathyFung@StarzPeople<br>化妝及髮型：Meegan@BridalCorner</p><p>智能震動BB美妝組合</p><p>電子美容儀已不是新鮮事，但大多數都是SkinCare類，化妝工具暫時只有電動睫毛膏。然最近就發現韓國品牌BRTC熱賣一套SmartBBAutoMakeupSet，點解一定要一Set出？又唔可以係粉底連美妝機咁組合呢？「BBCream的質地始終較粉底厚，如果皮膚狀態不太好，其實用人手上一個靚嘅底妝都唔容易，反而透過智能機的震動模式，可以令妝容更加透薄，我想這是衍生這個組合的原因。」星級化妝師Meegan試過這部機後，坦言雖沒有「嘩！」一聲的驚喜，但效果尚算滿意。「我好欣賞佢採用高頻震動讓粉撲更仔細與肌膚貼合，令BBCream可以順滑地推開；粉撲的轉彎位做得幾好，有時人手未必Cover到的細緻位如鼻翼、嘴角上粉都照顧周到。但最大問題反而係BBCream只有一個色而沒其他選擇，而且顏色帶灰，唔係人人啱用。」至於模特兒就話，上妝的過程好舒服，震動的強度恰到好處，好舒服喎！</p><p>上粉大比拼　手塗VS機動</p><p>講多無謂，機動上粉成效如何？即與手塗粉底來場比拼！</p><p>測試方法：</p><p>在模特兒左右兩邊面，分別用人手及機動塗上附設的BBCream，然後用沾了卸妝水的化妝棉大力擦一下，比較BBCream的貼服度。</p><p>結果：人手Win！</p><p>人手和機動上粉的效果看起來好像差不多，但當近距離仔細看，明顯是人手較優勝。Meegan：「人手上粉始終來得較快和靈活，因為手指的熱度可以令粉底更貼服和均勻。但公平說句，皮膚本身的質地亦很重要，太乾的話，無論人手或機動上粉也會出現浮粉現象。」</p><p>美容界機動戰士<br>HollywoodAIR專業化妝噴槍$2,200（不包括粉底液）</p><p>來自日本的專業噴槍機，賣點是將粉底液變為細霧噴上肌膚，其使用的80%水溶性粉底液亦令妝容更貼薄自然，且機身輕巧簡便易用。</p><p>LancomeOSCILLATION微震電動睫毛膏$330</p><p>具備縱向微幅震動系統，每分鐘能震動7,000次以上達致完美塗睫毛膏妝效，實現對每一根睫毛的360°全面覆蓋。</p><p>Diorshow360Mascara$345</p><p>是Dior首支電動睫毛膏，其螺旋形的睫毛掃，加上持久的LashWax睫毛蠟質配方，為睫毛帶來豐盈、鬈曲及纖長三大效果。</p><p>BRTC@莎莎（25055023）　<br>Dior（36953135）<br>HollywoodAIR@PrettyShoppers（29107740）<br>Lancome（21968321）</p></body></html>
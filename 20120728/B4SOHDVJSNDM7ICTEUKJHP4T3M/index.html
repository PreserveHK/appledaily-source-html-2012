<html><header><meta charset="utf-8"><title>馮仁昭四圍超：湯寶如紅館開個唱 - 馮仁昭</title></header><body><h1>馮仁昭四圍超：<br>湯寶如紅館開個唱 - 馮仁昭</h1><p>湯寶如同丘凱敏噚日現身亞視錄影廠，擔任《Eva會客室》嘉賓，家喺now做緊美容節目嘅丘凱敏話有同何麗全申請：「雖然我係部頭，但點都要講聲，何生好大方，佢批准我嚟。」湯記就公佈好消息，佢話入紙紅館申請開騷上個星期批咗，仲話：「應該喺12月開騷，確實日期未定，都係紀念出道20年，已經開始減肥。」</p></body></html>
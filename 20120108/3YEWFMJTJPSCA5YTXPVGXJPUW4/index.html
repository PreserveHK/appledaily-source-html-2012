<html><header><meta charset="utf-8"><title>趣趣地：尼格度趁歇冬拉埋天窗</title></header><body><h1>趣趣地：尼格度趁歇冬拉埋天窗</h1><p>西甲嘅寒假話就話有兩個星期，但球員要提早歸隊操練，計埋得10日左右。西維爾前鋒尼格度（右）就把握時間，喺上月23號同女友卡拉（左），去塞維利亞一間教堂舉行婚禮，仲請咗隊友同埋喺西維爾打響名堂嘅皇馬後衞沙治奧拉莫斯嚟觀禮。佢見隊友捷西斯拿華斯之前結婚時拍片咁過癮，於是有樣學樣，仲要幫襯同一間公司㖭。</p></body></html>
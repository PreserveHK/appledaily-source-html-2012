<html><header><meta charset="utf-8"><title>TVB發明時光巴士</title></header><body><h1>TVB發明時光巴士</h1><p>無綫近年劇集頻頻穿崩，繼續發揮事事旦旦精神，最近熱播的台慶劇《大太監》出街僅三周，觀眾和網友即發現劇集多錯漏。繼早前太監黎耀祥和曹永廉陪同鍾景輝往寶貝房，贖回一位去世公公的寶貝時，赫然見到于文鳳名牌的寶貝，玩謝周星馳同名同姓舊愛。</p><p>監製認衰</p><p>上周三的一集講述公主陳茵媺隨太監黃浩然出宮，他們途經山明水秀的山路時，大玩《鐵達尼號》的經典甫士時，一個遠鏡卻發現遠處有一架巴士，網友看到即時踢爆，笑指莫非那架是時光巴士，還懂得穿越。<br>對於《大》劇驚現巴士，該劇監製羅永賢昨日在電話回應：「係我睇漏眼，我認衰，錯要企定，冇得抵賴，其實好多片我都keep住睇，真係睇到眼都花。」對於于文鳳變成公公，羅永賢則說：「小道具我交畀美工，呢個問題唔係咁大。」<br>採訪：林妃</p></body></html>
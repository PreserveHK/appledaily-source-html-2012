<html><header><meta charset="utf-8"><title>花絮：<br>申克未能奪冠賀壽</title></header><body><h1>花絮：<br>申克未能奪冠賀壽</h1><p>聽日30歲牛一的德國首席女將申克（右），噚日4強戰就唔好彩，打足3局最終以1:2輸畀王儀涵，仲曾因為一個問題球同裁判鬧到面紅耳赤。唔可以贏冠軍賀壽，申克梗係唔開心，佢話生日願望只係想快啲飛返德國，事關佢呢半個月不停喺亞洲打比賽，成個人散晒，最想瞓喺屋企張梳化度嘆吓！</p></body></html>
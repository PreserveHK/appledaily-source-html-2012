<html><header><meta charset="utf-8"><title>馮仁昭四圍超：鄺美雲心急娶孫新抱 - 馮仁昭</title></header><body><h1>馮仁昭四圍超：鄺美雲心急娶孫新抱 - 馮仁昭</h1><p>鄺美雲（Cally）跟視為子孫嘅寶貝狗Cash同Euro，噚日年初二到黃大仙探望長者，現場仲有一班有線主播出席支持。Cash同乖仔Euro去到，Cally要佢哋表演跳欄畀啲老人家睇，Cash同Euro果然訓練有素，表現令長者拍爛手掌。</p><p>返內地建學校</p><p>Cally準備咗利是、素叉燒包、甜桔、披肩同冷帽送畀長者，佢仲親手送禮物畀幾位就快100歲嘅老人家，認真有心。Cally話每年都嚟呢度探長者，足足探咗20幾年，見到面都好親切。Cally話今年會做多啲慈善嘢：「我喺內地已經起咗44間學校，嚟緊仲有，我會返去探吓啲學生，同佢哋傾偈教吓佢哋。」另外，今年書展Cally會出素食食譜，佢話下廚招呼幾十人都冇問題。<br>Cally又話Euro已經兩歲幾，會着手幫佢搵老婆，不過物色緊。雖然Euro仲未搵啱老婆仔，但Cally話：「已經有8個人排隊話將來要Euro啲仔女，圈中朋友都有呀。」</p></body></html>
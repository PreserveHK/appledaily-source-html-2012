<html><header><meta charset="utf-8"><title>美聯高層爆粗八分鐘罵員工白癡　涉教唆呃客</title></header><body><h1>美聯高層爆粗八分鐘<br>罵員工白癡　涉教唆呃客</h1><p>【本報訊】樓市陷入低潮，地產代理生意難做，慘成管理層「出氣袋」。本報接獲美聯物業員工投訴，指公司一名吳姓高層日前與員工開會時，爆粗狂罵員工白癡，「盲字又唔識英文又唔識」；又教員工隱暪事實真相，「你家數據生意好差，但出去可以話好好㗎，噏之嘛。」員工批評吳等同叫員工向客戶講大話，有違專業操守，事件主角否認說過這番話，美聯則對事件不予置評。記者：盧文烈</p><p>有美聯物業銅鑼灣分行員工向本報投訴，指1月中姓吳的營業董事到美聯銅鑼灣嘉薈軒分行，與灣仔及銅鑼灣區前線地產代理及管理層合共30多人開會，分析二手市場最新形勢，員工不滿吳在會上發狂大鬧員工，偷偷錄下他的談話，交給本報。</p><p>指責銷售成績差</p><p>該段長約八分鐘的錄音，只出現一把相信是地產代理公司高層的聲音，該高層不斷爆粗，指責前線員工銷售成績欠佳，「你班友知乜嘢叫投資㗎，識唔X識㗎？」「投資嘅嘢你有乜理由零生意，你班X樣如果做銀行仲唔仆街。」他又責怪管理層領導無方，「我都唔知你哋管理層返嚟做乜，唔好返囉，冇所謂，炒X晒佢囉。」<br>該高層提醒員工要主力做二手盤，「最緊要係生意，你冇就係你唔夠professional」；之後狂踩員工「你租約又唔識睇，可能盲字又唔識英文又唔識，買賣又孤陋寡聞……可能睇查冊又唔X識，究竟呢樣嘢買唔買得過你都唔X知，梗係戇XX啦，總之乜都戇XX，咪做唔X到囉，聽唔聽得明呀……白癡。」<br>他又教員工游說顧客買樓時要「砌啲數據出嚟，冇數據都唔怕㗎，你家係X噏，你咪砌囉，唔啱講到啱。」又教員工隱暪事實真相，「家數據生意好差，但你出去可以話好好㗎，噏之嘛，但你個樣一啲信心都冇，你唔大奸大惡，你連講大話都唔識」，提醒員工「掉轉去做啲嘢咪搞掂囉」。<br>他對員工說，買樓是賭博，「就算市靜都會有人同你賭博，非法嘅嘢日日都有人做啦，你再冇數都鋌而走險㗎，你揸支槍走去搶吖，仆街。」「你應該叫人賭博，你就係冇X用，叫人唔X去賭。」他之後又不點名批評特首候選人唐英年及梁振英，提出加建公屋的建議是亂噏，叫員工「唔使理佢」。</p><p>否認爆粗罵員工</p><p>員工指，當時吳對員工「唔止鬧咗8分鐘」，其後更逐一向他們訓示，員工不滿吳將他們踩到一文不值，又教員工講大話，缺乏專業操守，「佢簡直當啲客白癡。」本報日前致電吳，他表示沒有爆粗鬧員工，「爆粗應該冇」，並否認發表上述談話，強調自己當日未有到嘉薈軒，直指有人大整蠱，但當記者要求他先聽錄音後才作回應，他則斷然拒絕。美聯發言人聽過該聲帶後則指，由於聲帶難以證實真偽，因此不予置評。</p><p>美聯高層爆粗示意圖</p><p>話你知：從業員應如實陳述</p><p>就此事件本報向地產代理監管局查詢，發言人稱不宜評論個別個案。但根據監管局發出的《操守守則》，地產代理和營業員在經營過程中，必須秉持誠實、忠誠和嚴正的態度向客戶提供服務。他們應保障客戶在地產交易中不因欺詐、失實陳述或不合專業操守的行為而受損。若從業員在從事地產代理工作過程中違反守則，可能會被紀律處分。</p></body></html>
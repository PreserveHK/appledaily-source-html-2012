<html><header><meta charset="utf-8"><title>宅錄：歐國盃開波！　5L啤酒長飲長凍</title></header><body><h1>宅錄：歐國盃開波！　5L啤酒長飲長凍</h1><p>過幾日歐國盃開鑼，相信大家都有開夜車嘅覺悟！今時今日作為體貼嘅另一半，與其哦對方早啲瞓，不如準備健康零食，或是Keep住啤酒長凍長有嘅裝備，讓男友睇得健康之餘，兼錫到妳燶！<br><br>記者：張文蕙<br>攝影：周旭文<br>Model：Waye、Laying@GME<br>服裝提供：352球衣專門店（27707352）</p><p>碳酸飲料仿啤酒</p><p>一班Friend睇波，最忌啤酒唔夠凍，更唔想成日騰出騰入廚房密密斟？JCshop「啤酒冷凍壓縮機」呢個時候最派用場；機身內置製冷系統、功效超強！小記拍攝時將唔凍嘅5L啤酒倒入，只消個半鐘，啤酒已甚冰凍；泵啤酒時仲帶有壓力，能打出細密啤酒泡。<br>不勝酒力又想同男友啤一啤？JUSCO嘅SANGARIA仿啤酒是不錯之選，入口有啤酒風味，但又只是普通碳酸飲料，感覺清凉！想搵清新飲料仲可去一田《睇波熱．愛飲DrinkFair》（6月5-18日）；佢有大量日本初見的清新醒神飲料，如日本SuntoryGokuri菠蘿果汁，清新酸甜，有如吃下熟透菠蘿！</p><p>全天然　微辣青檸果仁</p><p>睇波唔少得零食！想搵特別惹味嘅？MARKS&amp;SPENCER墨西哥式辣椒青檸味果仁，全部調味都以天然香料配製，酸辣的刺激味道更是男生至愛！雜錦爆谷亦係不錯之選，裏面以小包分裝，每包計好不過100卡路里，唔怕唔覺唔覺食多咗！</p><p>清凉霜按摩　眼腫即消</p><p>就算你天生麗質，捱咁多晚夜雙眼好難不露疲態，聽朝老闆睇見都唔開胃啦！要急救就必備EsteeLauder完美冰感亮眼修護精華，小記試過連開兩晚通頂，點幾滴喺眼袋，再拿着金色位置按摩雙眼，過程凉浸浸好舒服，睡醒眼袋全消，讚！</p><p>邊睇邊按　防豬蹄腳</p><p>坐足成晚，坐姿差好易傷到條腰，實惠的NOVO太空綿腰靠墊，具記憶物料，能有效給腰部作承托。<br>坐得耐又捱夜，腳部亦好易水腫，唔想聽朝俾同事笑豬蹄，就得準備OTO足感PowerFlex，佢可以按摩到腳板及小腿，促進血液循環及淋巴回流，令水腫情況得以改善！</p><p>a.JCshop（31022783）<br>b.一田（26941111）<br>c.JOYCEBEAUTY（28695816）<br>d.EsteeLauder（21968493）<br>e.MARKS&amp;SPENCER（29263344）<br>f.JUSCOLivingPLAZA（26276688）<br>g.Lancome（21968321）<br>h.MTMCustom-blendedSkincare（29210128）<br>i.MarketPlaceByJasons（22991133）<br>j.city'super（23758222）<br>k.實惠家居（26638833）<br>l.OTO（25494611）</p></body></html>
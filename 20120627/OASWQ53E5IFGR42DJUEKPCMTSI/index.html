<html><header><meta charset="utf-8"><title>蘋機會：皮殼貴過機　鱷魚紋唔怕撞款</title></header><body><h1>蘋機會：皮殼貴過機　鱷魚紋唔怕撞款</h1><p>閃閃令天鵝水晶手機殼，賣成千蚊未算豪，韓國L'Donovan機殼，入場費閒閒哋三千蚊起錶，機套更要過萬，仲貴過iPhone最癲炒價！佢巴閉在以尼羅河鱷魚皮打造，仲電鍍埋ソ金屬，難怪韓星都追捧。<br><br>記者：韓繼聰<br>攝影：蔡家輝<br>Model：Christie@InterplayWorkshop</p><p>鱷魚皮　LV都用</p><p>收得你咁貴，L’Donovan機殼嘅用料當然係極之講究。皮革從來都係貴氣物料，鱷魚皮就更係當中表表者，所以品牌就選用咗珍貴嘅尼羅河鱷魚皮革打造一系列貴格機殼，就連名牌代表LV亦有用嚟製作產品。由於以真皮製作，每個殼嘅皮紋都絕對係獨一無二，想搵個一模一樣簡直無可能！唔講唔知，其實佢外層仲電鍍咗ソ金屬物料，襯番起貴氣皮面之餘，亦增加了機殼的堅硬度及防刮程度，實用與外觀兼備。</p><p>天價貴氣Note套</p><p>除咗用料夠珍貴稀有，名人效應亦係重要一環。近年香港熱吹韓風，無論師奶定仔妹，都隨口噏得出一眾韓星名字；BigBang、丁一宇、孔考真、張根錫等等紅爆韓星，原來都用過L'Donovan嘅機殼，你哋班死忠Fans唔係唔跟呀？不過講到機款Update就差少少，連祖家機王GSIII機殼都未有，好彩仲有iPhone4S殼，同Note底蓋。佢哋仲有件撒手鐧，就係三星Note專用Pouch，外表十足十名牌貴氣銀包，Size完全Fit晒部Note，中間更有放卡的小間格，女仔去Ball去Party又搶眼又實用。唔係好貴啫，盛惠萬三蚊吖！</p><p>平玩可愛look</p><p>一系列皮製產品價格比較「重口味」，唔係人人捨得。但除咗玩奢華，廠方都有親民系列，好似Happymori，設計甚具日式可愛感，同時帶點韓風的清雅，Pattern、Cutie、搞鬼Design樣樣有，完全從女仔角度出發，連ModelChristie見到都忍唔住猛讚佢哋卡娃兒！</p><p>韓星熱捧</p><p>查詢：ECT（31880767）</p></body></html>
<html><header><meta charset="utf-8"><title>趣趣地：墨聯兵鹹到出面</title></header><body><h1>趣趣地：墨聯兵鹹到出面</h1><p>球星親民係好事，但接觸球迷時亦要留意自己有冇做緊衰嘢；好似墨西哥聯賽聖多斯湖嘅後衞巴萊爾（右），好親民咁同一位小球迷影相，點知自己啱啱買完本P字頭嘅鹹書，透明膠袋現晒個封面出嚟，真係教壞細路。其實墨西哥報販可以仿效香港嘅做法，用黑色膠袋包鹹書，咁買書嘅人就唔怕尷尬囉。</p></body></html>
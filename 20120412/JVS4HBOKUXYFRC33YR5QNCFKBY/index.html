<html><header><meta charset="utf-8"><title>盛女語錄「靚女都要撩鼻屎」</title></header><body><h1>盛女語錄「靚女都要撩鼻屎」</h1><p>《盛女愛作戰》引起全城熱話，首三集已金句處處，尤以Florence的求偶邏輯最抵死，難怪最令人關注。<br><br>Florence：<br>「如果我淨係想結婚，有個人好好哋，就算佢六、七十歲畀我我都OK，咁你即管去婚姻介紹所囉。但如果你仍然對自己有啲要求，我勸你慳番啲錢唔使上去！」<br>「人人都會老，佢應該係鍾意我嘅內涵，而唔係鍾意我加工花巧製作靚啲嘅外表囉，我覺得呢啲都係好表面。」<br>「可能我對自己仲有些少自信心，我覺得自己行出去，唔係靠matchpicker，我落去蘭桂坊蒲吧，去識人絕對唔係難事。」<br>「我第一個反應唔係嘛，我話要個智慧型嘅啫，唔係真係揀個教書畀我吖嘛？」<br><br>Bonnie：<br>「靚女都要去廁所，靚女都要食飯，都要撩鼻屎㗎喎！」<br>「我會好想身邊嘅男人同我講一句：萬大事有我。」<br>「女士可能會有個希冀會唔會遇到王子呢，唔係俗稱嘅MK仔、宅仔呀，會有啲生活品味，可能飲紅酒呀咖啡呀，揸吓車，打golf，唔係同你去旺角深水埗食個雲吞麪。」<br><br>Mandy：<br>「可以有furtherdevelopment，但朋友囉，即係起碼我唔會討厭佢囉。」<br>Gobby：<br>「男仔問我做乜呀Gobby，係咪好飢渴呀？係咪冇男人唔得呀？我冇理囉，咁點啫，我話吹咩！」<br><br>人生教練Winnie：<br>「你（Bonnie）個樣就似中環，一開口就變咗旺角啦！」</p></body></html>
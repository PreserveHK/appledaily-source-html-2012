<html><header><meta charset="utf-8"><title>NBA趣趣地：林瘋影響力排第9</title></header><body><h1>NBA趣趣地：林瘋影響力排第9</h1><p>《TIME》早排舉行嘅2012年全球100大最有影響力名人選舉，上周六已經截止投票，而日前就公佈咗結果，之前上過封面嘅紐約人控衞林書豪（圖），就以89,691票排喺第9，仲高過排第10嘅足球天之驕子美斯，至於網球「1哥」迪祖高域則排喺第13。不過上面只係讀者投票，編輯部選出嘅最終結果，要等到17號先公佈。</p></body></html>
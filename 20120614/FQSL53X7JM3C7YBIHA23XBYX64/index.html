<html><header><meta charset="utf-8"><title>HotTalk：韓版GSIII變方形？</title></header><body><h1>HotTalk：韓版GSIII變方形？</h1><p>銀河三代唔止紅爆旺角先達手機場，就連外國網站、討論區亦當佢實驗品咁搞，個個爭住為佢出測試報告。最近，粉絲期待已久嘅藍色機亦告登場，雖貴為機壇焦點，但有網站最近漏出一張疑似韓版GSIII的照片，叫人驚訝係外觀由圓變方，屏幕更闊成半吋，好多網友仲讚佢靚仔過港版㖭。不過，事件未經官方證實，傳聞韓版水貨將於六月底到港，到時咪有答案囉！</p></body></html>
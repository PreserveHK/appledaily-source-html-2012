<html><header><meta charset="utf-8"><title>童樂日．和孩士多：彩色閃片蝴蝶　襯縮水LadyGaGa</title></header><body><h1>童樂日．和孩士多：<br>彩色閃片蝴蝶　襯縮水LadyGaGa</h1><p>小朋友暑假能夠放鬆心情出外走走當然開心，不過大熱天時長髮女孩們都熱得滿頭大汗。潮媽們今日就跟形象顧問ElaineShum學吓點樣幫女兒set個型女GaGa頭，順道睇吓不同靚靚頭飾，點樣同靚衫產生化學作用啦！<br><br>記者：張文蕙<br>攝影：周旭文<br>Models：Yanki、Yannes、Cindy<br>Stylist：ElaineShum@bridalcorner</p><p>閃石絲花頭帶　清新高貴</p><p>成為童話故事裏的小公主是每個女孩子的夢想，作為媽媽的妳相信都很想滿足囡囡這個心願，但係買套「迪鼓油」的cosplay公主衫畀佢未免有點老土！形象顧問Elaine話其實要營造一個現代公主look，只需簡約的lace或紗裙仔即可做到！頭飾配襯方面，長髮如小modelYanki，可選如Seed的閃石皇冠，將頭髮拱起後束辮子，「公主頭」話咁易搞掂。頭髮較短如Yannes，建議選用BabyMonster較扁身的CrystalCrown，簡單將前蔭箍起，感覺清爽亦唔娘！喜歡花花的媽咪更可選BabyPressRoom的手作閃石粉紅絲花頭帶，簡單替女兒束一條馬尾，穿上淨色紗裙，已可成為party的全場焦點，絲花更有高貴感覺，適合去隆重場合，又不失夏日感覺！</p><p>高貴衣飾</p><p>花蝶類</p><p>活潑衣飾</p><p>層次白頭巾　可愛村姑娘</p><p>帶小女孩去郊遊，想裝扮得簡約點。Elaine認為頭髮可以普通的髮髻或單條辮子為主。而頭飾配襯，佢認為最可愛就是以Chateaudesable的藍白中袖間條連身裙，配上該品牌的白色層次頭巾，裝扮就如一個於荷蘭賣牛奶的小村女，簡約卻甚具風格！想顯得簡約清爽，選用的頭飾可以棉布、膠質及粉綠、白色為主，如BabyPressRoom的花布鈕扣頭帶，膠鈕扣、布花瓣與綠絨布的配襯，盡顯手作者的設計天份，充滿清新的田園感覺。</p><p>簡約衣飾</p><p>立體布雀兒　活潑可愛</p><p>Elaine話其實活潑型女孩可以打扮得fancy或型格一點。Fancylook則可如Cindy般穿上粉紅芭蕾舞紗裙，簡單擯一條辮子後，配上BabyPressRoom的立體布雀兒頭夾。Cindy穿上這個打扮後亦樂透了，「平日媽媽多數只買蝴蝶或花類頭飾，今次呢個3D雀仔好得意，就像將手抱的洋娃娃戴上頭！」像Yannes那樣個性較男仔頭的，以型格示人就襯晒本人了！穿上簡約的間條套裝後，小記以為短髮的她無咩搞作可言，怎料Elaine取出閃石的動物面罩，打斜套上Yannes頭上，成個look好有日本feel，夠晒fancy又活潑，而且小朋友本身亦感覺好玩！至於長髮Yanki，Elaine認為佢好識「chok」樣，好有topmodel的潛質，就決定幫佢整個浮誇既LadyGaGa頭！小記初時仲擔心要搞好耐，點知不消3分鐘已紮好，與彩色閃片蝴蝶頭夾襯到絕！</p><p>動物類</p><p>教你整GaGa頭</p><p>a.BabyPressRoom	（28901193）<br><br>b.BabyMonster	（25775088）</p><p>c.Seed	（25770721）<br><br>d.Chateaudesable	（23301171）</p></body></html>
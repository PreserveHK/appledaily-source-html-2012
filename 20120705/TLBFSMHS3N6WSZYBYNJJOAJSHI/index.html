<html><header><meta charset="utf-8"><title>有型便利Hostel　仲有房</title></header><body><h1>有型便利Hostel　仲有房</h1><p>準備去倫敦睇奧運的朋友，相信其中一個最令人煩惱的問題，就是搵地方住。據傳統經驗，奧運其間一些大型連鎖酒店的房價瘋狂上漲，最平的平均要二三千蚊一晚，令到不少遊客嚴重超支！好在當地仍有不少Hostel提供廉價住宿畀Budget有限的朋友，好似這間位於型人集中地Paddington的EquityPoint，位於三項鐵人賽場地HydePark附近，行過去都不過五分鐘路程，加上地鐵站和火車站就在旁邊，交通非常方便。最重要是每個床位由28英鎊起，計落每晚約$340，幾個朋友Share一間四人房確實是睇奧運的最佳選擇。幫大家Check過，比賽期間仍有房，打算出發的朋友要盡快上網訂房了！<br><br>地址：100-102WestbourneTerrace,Paddington<br>網址：http://www.equity-point.com/en/hostels-london.html</p></body></html>
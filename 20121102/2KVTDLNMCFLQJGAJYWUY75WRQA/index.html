<html><header><meta charset="utf-8"><title>關心妍易容<br>扮菠蘿頭王菲</title></header><body><h1>關心妍易容<br>扮菠蘿頭王菲</h1><p>演藝人協會前晚在尖沙嘴舉行萬聖節「服古派對」，會長曾志偉扮武俠龍劍飛，呂慧儀和高海寧（高Ling）分別以西方公主和雅典娜造型鬥性感，扮PSY幾可亂真的錢國偉則帶女友陳宛蔚進場，又有關心妍以王菲的經典菠蘿頭現身，十分熱鬧。</p><p>「專登整豬膽鼻」</p><p>雖然大家落力扮嘢，但只有「Angela心妍」有令人認不出的本事，關心妍以王菲經典菠蘿頭出現，簡直媲美吳鎮宇早年在《真過癮時代》的「皇妃超人」造型，記者要花點時間才能確認是她，Angela心妍一臉沾沾自喜，問可擔心被指整容？她笑說：「今日係易容，唔係整容，你哋（指記者）有少少唔認到我就證明我成功咗。我要專登整個豬膽鼻同將眼畫黑咗，搞咗六個鐘先搞掂呢個特技化妝。」</p><p>同場身材矮小的志偉夾在呂慧儀和高Ling中間，抵死使出一招「如來神掌」，令人錯覺托她們的胸。呂慧儀聽到志偉「嘩嘩聲」大叫，不怒反笑說：「唔係好sexy啫，有喱士遮住。」<br>採訪、攝影：溫敏芝</p></body></html>
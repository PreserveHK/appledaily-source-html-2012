<html><header><meta charset="utf-8"><title>彭羚湊女練水</title></header><body><h1>彭羚湊女練水</h1><p>【銅鑼灣】林海峰（Jan）最近忙搞《草蜢森巴大戰軟硬Fans演唱會》，照顧囡囡工作就落晒喺老婆彭羚身上。前日下晝3點幾，彭羚揸車載住大女林泳經過銅鑼灣利園商場，架車都揸得好快，原來佢係趕住送個女去灣仔摩理臣山泳池學游水，見囡囡落車前彭羚不停指指點點訓話，估計都係提醒囡囡小心啲，囡囡落咗車都有回望媽咪。<br>採訪、攝影：楊浩賢、陳辰</p></body></html>
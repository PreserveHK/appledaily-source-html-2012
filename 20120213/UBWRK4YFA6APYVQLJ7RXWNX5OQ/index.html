<html><header><meta charset="utf-8"><title>兩天王嫂夜遊黛林食蛇　樂基兒扁肚急行</title></header><body><h1>兩天王嫂夜遊<br>黛林食蛇　樂基兒扁肚急行</h1><p>兩位天王嫂樂基兒和熊黛林前晚先後在銅鑼灣出沒，有傳大肚的樂基兒踩4吋高跟鞋，健步如飛夜蒲，似為懷孕傳言闢謠。熊黛林早前發表要光明正大結婚的宣言，前晚連掃三間外賣店，食蛇、魚蛋粉和葡撻，胃口奇好，似乎比樂基兒更似大肚。</p><p>黎明嫂樂基兒每年冬眠一次，返老家美國探家人及朋友。今年黎明特別抽時間去三藩市陪太太，兩人在機場痴纏不捨，有傳因為樂基兒懷孕三個多月，所以黎明額外緊張，努力老婆。</p><p>淺水灣直落</p><p>近日出席活動的黎明，對樂基兒大肚一事，繼續以玄妙金句回應，沒證實是否將榮升龍爸。不過，盛傳大肚的樂基兒，前晚被發現在銅鑼灣夜蒲。晚上11時，樂基兒和兩位女友人離開餐廳，樂基兒穿上4吋高跟鞋及窄身西褲，現場所見不覺有孕味，樂基兒踩高跟鞋健步如飛，問她情人節如何慶祝，她只是笑笑口沒理會。<br>樂基兒一行三人等司機期間，樂基兒被圍影開始不悅，再次急步快走，之後會合另外兩位外籍友人，再坐車去淺水灣一間獨立屋繼續玩，似乎不如所傳懷胎。</p><p>食粉再買撻</p><p>另一位天王嫂、城嫂熊黛林跟經理人Kim在銅鑼灣買外賣。前晚7時多，揹住Chanel手袋、架墨鏡的熊黛林在景隆街買蛇羮，之後兩人齊齊行去附近報紙檔，八卦近日雜誌封面，看了一陣但沒光顧。<br>買完蛇羮，熊黛林和經理人再去附近買魚蛋粉，買完依然未夠喉，再行去賭王四太開的澳門茶餐廳，幫襯著名葡撻做甜品，相當好胃口，之後才一齊坐車離開。<br>採訪、攝影：楊浩賢、黃曉程、龍婉琪</p></body></html>
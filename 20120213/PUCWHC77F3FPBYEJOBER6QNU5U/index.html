<html><header><meta charset="utf-8"><title>我哋有嘢講：港甲Birdie姐　極速傳說</title></header><body><h1>我哋有嘢講：港甲Birdie姐　極速傳說</h1><p>形象八通街的Birdie姐，呈現now港甲主持李依雯的另一面，粗框眼鏡，八卦口脗，不再熟女；私底下的她更爆，是現實版「極速傳說」女主角，興趣是揸快車，曾想過做賽車手；愛情也「快」，與未婚夫拍拖年多已計劃明年結婚。	<br>記者：徐嘉華<br>攝影：梁志永</p><p>-極速愛情篇-<br>主持西甲喜結良緣</p><p>用Birdie姐八卦口脗，托住粗框眼鏡咁話：「嗱，我Birdie姐見聽日係情人節，講個公主遇上白馬王子嘅故事你聽喇；從前有個公主化身西甲主持，咁啱王子係西甲粉絲，晚晚睇公主直播，被佢嘅美貌、長腿吸引，拍拖年幾就結婚，從此過住幸福美滿嘅生活。」<br>現實中29歲的依雯，訪問時三句不離「未婚夫」，可見沐浴愛河中的她十分享受準新娘的生活；西甲，令她覓得如意郎君Berry，閒時更幫未婚夫打理旅行社的市場推廣工作；港甲，則是依雯在now的最新任務，在634台以Birdie姐身份主持《港女物語》，她說：「我好鍾意Birdie呢個角色，因為可以扮鬼扮馬，親民啲。」Birdie，是「小鳥『依』人」的意思。</p><p>-極速足球-<br>移情港甲未撇C朗</p><p>依雯的足球年資不算深，06年加入有線球彩台才開始睇波，她說：「我以前好唔鍾意足球，小時候，爸爸同細佬時常在屋企睇電視開大聲睇波，阻住我溫書。」<br>「06年世界盃是我第一次睇波，都是因為工作，07年底加入now到現在，怎也想不到一做就6年，我算是越來越鍾意足球，未婚夫又是足球迷，我由幫now主持西甲到現在，就算不用做西甲，也會凌晨起床睇波。」依雯由睇波開始到現在都是鍾情C朗，從曼聯捧到現在皇馬，從沒變心。主持港甲頻道3個多月，依雯說樂在其中：「以前主持的足球賽事都太遠了，現在港甲球員近在眼前，又同聲同氣，感覺親切好多。」</p><p>-極速model篇-<br>曾當澳門賽車女郎</p><p>Birdie姐口脗：「大家好呀，又係我Birdie姐，話你知一個秘密，我除咗熟悉港甲外，我仲鍾意揸快車，以前仲有人叫我做賽車手，不過我推咗渣咋嘛。」<br>好難想像外表斯文淡定、極之「女仔」的依雯，竟然是賽車迷，更曾有人游說她做賽車手，只是模特兒工作更吸引，她才棄前取後，現在惟有借未婚夫架大馬力的BenzE63來一解技癢之苦。高1米69的依雯，中五畢業後為生計曾當模特兒，到過澳門大賽車當RacingGirl，她說：「做賽車女郎時有機會試揸賽車，試過坐上架法拉利揸到百幾公里，我都無感覺，那時我20歲出頭，未有車牌，自小又手腳不協調，估不到坐在賽車上可以操控自如。」</p><p>-極速車手篇-<br>借未婚夫Benz颷車</p><p>「那時有人建議我做賽車手，幫我找贊助商砌車及賽車服裝，但我那時有模特兒工作在身，我好鍾意model工作，怕賽車會撞到周身瘀，影響model工作，於是放棄賽車；平時我會玩賽車遊戲去滿足吓。」依雯說「賽車」令她有滿足感：「可能我性急，好想快一點有結果或者到達終點，所以鍾意揸快車。」<br>依雯早兩年考車牌前，已買了架ToyotabB，話想激勵自己一take過，結果當然成功，但那車滿足不了依雯揸快車的慾望，所以偶爾借用未婚夫的價值過百萬名車E63，她說：「未婚夫都讚我，那時新牌仔揸E63都好定。」依雯最鍾意揸車入機場那段路，可以去到110公里，那才有點點「快感」。</p><p>依雯小檔案</p><p>全名：李依雯（Joey）<br>年齡：01/09/82（29歲）<br>身高：1米69體重：54公斤<br>學歷：理大時裝設計高級文憑<br>現職：〈星級假期〉市場推廣經理、now港甲主持<br>喜愛球星：C朗<br>喜愛運動：羽毛球、網球、乒乓球、桌球</p></body></html>
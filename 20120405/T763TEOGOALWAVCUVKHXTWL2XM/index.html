<html><header><meta charset="utf-8"><title>花絮：鐵血隊長又整傷肋骨</title></header><body><h1>花絮：鐵血隊長又整傷肋骨</h1><p>車路士出線可說有驚無險，主場贏波淘汰咗賓菲加，不過車仔隊長泰利（圖）喺下半場又再次因傷退下火線，賽後證實呢位鐵漢又觸傷舊患，整斷咗兩條肋骨，復活節大賽日先後對韋根同富咸都唔知出唔出得；藍戰士臨時領隊迪馬堤奧當然希望泰利可以盡快康復，繼續幫車仔喺聯賽爭前4啦。</p></body></html>
<html><header><meta charset="utf-8"><title>隔牆有耳：網民圍插　亞視公然撐疆獨？ - 李八方</title></header><body><h1>隔牆有耳：網民圍插　亞視公然撐疆獨？ - 李八方</h1><p>亞視擦阿爺鞋唔係新聞，唔知點解呢排特別多攻勢，除咗推出投訴多過收視嘅《ATV焦點》，靠抹黑反國教絕食學生係「破壞派」棋子而吸引市民近四萬個投訴後，有網民發現原來佢哋喺介紹女藝員嘅網頁，都有令人笑到反肚新搞作。話說噚日一個擺明寸中共喉舌報嘅「太公云會報」facebook專頁上，有網民發現亞視網頁介紹冇乜人識嘅06年亞姐季軍韓燕時，國籍一欄竟然填上新疆而唔係中國，網民笑到反肚同時留言，批評亞視「公然支持疆獨真不該」。亞視與其不時推出膠到無倫嘅節目鼓吹港人盲目愛黨愛國，不如先惡補常識，搞清楚乜嘢叫國家好過啦。</p></body></html>
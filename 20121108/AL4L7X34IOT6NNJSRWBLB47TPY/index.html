<html><header><meta charset="utf-8"><title>馮仁昭四圍超：劉謙人肉速遞會新歡 - 馮仁昭</title></header><body><h1>馮仁昭四圍超：劉謙人肉速遞會新歡 - 馮仁昭</h1><p>台灣魔術師劉謙同模李蘊短暫情緣玩完，有指因男方搭上厲家菜第三代傳人、有米內地模王希怡，新歡早前仲喺微博晒相。劉謙被爆一腳踏兩船，日前仲俾人影到喺北京落機，王希怡即坐房車嚟接機，佢哋嘅親密關係馬上浮面。王希怡曾留學澳洲，某次聚會認識劉謙即火速撻着，女方狠飛身邊男友，四角關係變番二人世界。</p></body></html>
<html><header><meta charset="utf-8"><title>趣趣地：費Sir、桑馬達10月最佳</title></header><body><h1>趣趣地：費Sir、桑馬達10月最佳</h1><p>恭喜曼聯領隊費格遜當選英超10月最佳領隊（圖）！佢帶領曼聯喺10月嘅3場聯賽全勝，包括大勝紐卡素3:0、輕取史篤城4:2，同埋具爭議地險勝車路士3:2。費Sir喺英超教咁多年，今次已經係第27次做每月最佳。10月最佳球員就係車路士嘅桑馬達，呢位西班牙中場上季嚟到英超後首次獲獎，佢話呢個獎帶畀佢進步嘅動力，希望嚟緊幫到球隊踢出好成績。</p></body></html>
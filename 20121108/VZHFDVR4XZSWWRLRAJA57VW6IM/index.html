<html><header><meta charset="utf-8"><title>趣趣地：C朗同女友做騷拉中東票</title></header><body><h1>趣趣地：C朗同女友做騷拉中東票</h1><p>皇馬前鋒C朗（圖）為咗喺金球獎贏番一次，真係出盡法寶；西班牙傳媒就報道，C朗為咗改善形象，幫卡塔爾半島電視台，拍一個24小時嘅真人Show，連日常生活、私人行蹤，都願意俾攝影師拍入鏡，真人Show亦會趕及喺金球獎投票前播出，睇吓C朗又拉唔拉到中東票啦？球星另一半對拉票好重要，C朗嘅女友艾琳娜剛剛拍咗輯索到爆婚紗相，引到不少宅男啦！</p></body></html>
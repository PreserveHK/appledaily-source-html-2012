<html><header><meta charset="utf-8"><title>雷林靜怡湊女大陣仗</title></header><body><h1>雷林靜怡湊女大陣仗</h1><p>《中環》九巴家族後人雷兆光太太雷林靜怡前日同兩個女行街街，佢哋連埋兩個工人一行五人現身中環ifc。雷林靜怡帶囡囡去Zara買童裝，幫佢哋揀咗兩條裙仔，兩個女都好開心好雀躍。買完衫之後，雷林靜怡帶囡囡逛書店，佢逐本書揀過之後先至畀囡囡睇，真係好小心。幫囡囡揀完書之後，佢就留喺書店同囡囡一齊打書釘。採訪、攝影：徐錦池</p></body></html>
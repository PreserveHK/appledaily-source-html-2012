<html><header><meta charset="utf-8"><title>管理身家<br>分散投資資產年漲百萬</title></header><body><h1>管理身家<br>分散投資資產年漲百萬</h1><p>佘詩曼投資篤信銀行和圈外朋友的意見，將一半身家交由銀行投資顧問打理，每年坐收最多過百萬元。「平時好忙，我又好怕睇字，睇睇吓會瞌眼瞓。」阿佘自認沒有定時留意財經資訊，但投資前都會先徵詢兩至三間銀行的顧問意見，「至今未有大出錯」。其中一間銀行還設有信託（Trust）管理一筆資產，「嗰個係我信得過嘅朋友，畀佢任玩，但有錢賺。」</p><p>部份交信託管理</p><p>她追求穩中求勝，「我唔會將所有積蓄放晒喺一種投資……（除咗物業外）將錢分三份，分散喺儲蓄、基金，同埋穩陣股票；只有少少外滙同股票短炒。我可承受風險系數唔大，除咗樓按，未試過借錢投資。」雖然阿佘對投資戶口的回報率沒有概念，但這副身家的「大數」常存心中，「一定高過銀行啲息，平均每年總回報至少有六至七位數」，這意味每年坐收十萬至過百萬元。97年參選港姐，阿佘入行短短三年已憑飾演《十月初五的月光》祝君好一角奪獎成功冒起，其後穩坐無綫電視（TVB）四大花旦其中一席位，財源亦滾滾而來。她去年與娘家TVB改簽兩年部頭合約，轉攻內地市場，市傳她接拍一集電視劇的身價，已漲至15萬至20萬元人民幣。不過阿佘指，沒有為自己的身家設定一個終極目標，「因為永遠都會覺得唔夠，儲到500萬嘅時候，又想要800萬，目標會一路增大。趁家有能力就賺多啲，有時間就碌大佢，他朝一定有用。」她坦言，「家賺錢依然可以俾到我最大安全感，每次賺到一嚿錢，都會好開心……點都儲起八成喺銀行。」只因阿佘同樣在「那些年」捱過騾仔，開始工作時月入僅萬餘元，返工第一年還要向人借錢交稅。當時想自食其力，錢比任何嘢都重要。</p></body></html>
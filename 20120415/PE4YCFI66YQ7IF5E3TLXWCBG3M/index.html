<html><header><meta charset="utf-8"><title>Baby試戰鞋敗興嘉玲露罅迎金像獎</title></header><body><h1>Baby試戰鞋敗興<br>嘉玲露罅迎金像獎</h1><p>今晚香港文化中心將舉行「第31屆香港電影金像獎頒獎典禮」，各方面事前都積極準備，幕後工作人員為直播做好每個細節，而幕前的也花盡心思，希望扮靚靚來行紅地氈，展現自己最美一面。<br>今屆憑《讓子彈飛》角逐最佳女配角的劉嘉玲，前日傍晚六時與助手在中環置地廣場出現，嘉玲甫下車即直入名店Gucci的更衣室，相信是為今晚的盛會試戰衣。嘉玲只化淡妝，兼戴着大黑超，但穿低胸裙的她不經意展示深深的事業線，十分性感誘人。</p><p>最緊要靚</p><p>嘉玲在店內大約逗留了半小時便離開，面對記者鏡頭也禮貌地微笑。雖然嘉玲從未攞過最佳女配角，但她去年已拿下影后獎座，看來今晚她應可放下緊張心情，一於最緊要靚。<br>另外，首次擔任金像獎頒獎禮司儀的Angelababy，前晚七時則與經理人Kim同逛ifc一間鞋店，只見Baby左揀右揀，企高坐低，試完又試，偶而與Kim討論一番，有時又拿着目錄詳細地看，希望能買到一對靚鞋出席盛會。<br>Baby一直試得十分雀躍，可惜足足擾攘了一個多小時，始終未能揀到心頭好，最後Baby兩手空空地與Kim同乘七人車離開。<br>採訪、攝影：黃文成</p></body></html>
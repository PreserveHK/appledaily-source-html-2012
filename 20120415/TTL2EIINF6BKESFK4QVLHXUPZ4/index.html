<html><header><meta charset="utf-8"><title>最後機會原居民偕親友尋根</title></header><body><h1>最後機會<br>原居民偕親友尋根</h1><p>黃竹洋村位處偏僻，人煙稀少，除了行山客及wargame友外，平日人迹罕至。採訪當日，記者見一輛七人車沿山路直上村落，停在村口外的空地，有五人下車，望着破爛村落緬懷一番，原來是原居民何先生與親友到來尋根。<br>何透露其70多歲的母親原居黃竹洋村，數十年前移民英國，母親多年來仍憶起舊居。何於幾歲大搬離該村，故印象模糊，但仍記得對面山頭是童年禁地。他望着遠方指向一片綠林：「以前英軍喺嗰度有炮台，成日打去對面山，成日扯晒紅旗，唔畀人過。」<br>早前他從街坊口中得知村落面將改建豪宅，故帶親友專程懷緬一番。他說，身在英國的母親得知消息後，也希望盡快趕回來走一趟：「佢都有興趣返嚟行吓，睇吓自己以前住的地方。」對於母親的舊居即將改建成豪宅，何先生只嘆句無奈：「可惜，不過呢度始終都唔係咁方便，要行好耐先落到市中心。」<br>《蘋果》記者</p></body></html>
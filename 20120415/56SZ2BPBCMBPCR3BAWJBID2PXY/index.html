<html><header><meta charset="utf-8"><title>爭獎前夕撐枱腳偉仔為嘉玲壯行色</title></header><body><h1>爭獎前夕撐枱腳<br>偉仔為嘉玲壯行色</h1><p>劉嘉玲昨晚在金像獎頒獎禮上角逐最佳女配角，一向錫老婆的梁朝偉前晚特別趁頒獎禮前夕與嘉玲撐枱腳食意大利菜，希望為嘉玲打下強心針。而偉仔被問到會否支持嘉玲再攞獎時，他更點頭示意支持。</p><p>劉嘉玲去年憑《狄仁傑之通天帝國》首封香港電影金像獎影后，今年則憑《讓子彈飛》入圍最佳女配角。日前嘉玲出席公開活動，被問到有否信心奪獎時，嘉玲笑指老公梁朝偉去年沒有出席頒獎禮，反而她有獎攞，所以今年偉仔也要迴避一下她才有機會攞獎。</p><p>讓老婆先上車</p><p>雖然嘉玲當日未確定偉仔昨晚會否陪同出席，但前晚記者就見偉仔陪嘉玲到銅鑼灣撐枱腳，相信是為嘉玲打強心針。<br>前晚9時許，記者見嘉玲的七人車停泊在銅鑼灣開平道的意大利餐廳DaDomenico門外，沒多久，穿杏色外套及白布鞋襯短襪仔、打扮極度青春的嘉玲在女助手陪同下離開餐廳。記者問嘉玲有沒有信心攞獎？她只連笑幾聲：「哈哈哈哈！」然後一個箭步上車。<br>原來前晚頒獎禮前夕，偉仔特地陪嘉玲食飯，離開時他讓嘉玲先上車，自己則負責埋單。由於記者站在車門附近為嘉玲拍照，未為意偉仔站在記者背後等上車，記者回頭一望，見偉仔笑得十分尷尬。記者問偉仔會否支持嘉玲奪獎？他點頭表示支持，然後上車再跟記者揮手道別。</p><p>扮學生賀志偉</p><p>前晚嘉玲與偉仔撐枱腳後，再到觀塘出席曾志偉的生日派對，嘉玲並迎合志偉生日會主題穿上校服，但偉仔未有同行。<br>採訪、攝影：楊浩賢、黃曉程</p></body></html>
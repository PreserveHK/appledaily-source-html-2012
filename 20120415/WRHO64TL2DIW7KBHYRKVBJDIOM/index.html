<html><header><meta charset="utf-8"><title>姜依蘭頭痛女兒返學</title></header><body><h1>姜依蘭頭痛女兒返學</h1><p>曹永廉太太姜依蘭昨日與縱橫遊太子女袁愷瑩，現身西九龍BomCity活動，姜依蘭帶同四歲兒子及十個月大女兒出席，她笑指老公曹永廉要搏命搵錢養家：「個個家庭都係咁大開支，不過我都做緊童裝生意，時間好彈性。妹妹未開始返playgroup，以前哥哥歲半開始返，當時已經有啲十個月大嘅BB返緊，香港嘅風氣都係偏早，如果人人個仔女都早返，佢唔返又好似唔係咁好。」</p><p>大仔呷妹醋</p><p>姜依蘭透露大仔對妹妹有少少呷醋，她抱住妹妹時，大仔會扭抱，但她強調會小心處理。同場縱橫遊太子女袁愷瑩表示兒子六歲、細女五歲，兩人已進小學，自己終於可以做回職業女性，正為公司擔任公關工作。<br>採訪、攝影：林嘉慈
</p></body></html>
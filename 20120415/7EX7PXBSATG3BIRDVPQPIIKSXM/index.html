<html><header><meta charset="utf-8"><title>東方反勝荃灣完美升班</title></header><body><h1>東方反勝荃灣完美升班</h1><p>【本報訊】本地老牌球會東方昨在丙組聯賽總決賽最後一輪，以4:2反勝由著名評述員黃興桂執教的荃灣，以21戰全勝戰績完成球季，而李健和及歐偉倫等前港腳來季留隊，帶領新秀出戰乙組。</p><p>年輕球員隨隊上乙組</p><p>雖然東方賽前已篤定升班，但昨日蒲崗村仿真草場對荃灣的丙組煞科戰，吸引到近百名球迷入場，而東方會長林建名專程到場打氣。荃灣開賽初段把握東方防守失誤先開紀錄，而東方完半場前靠梁卓彥及羅繼華建功反先。<br>易邊後，歐偉倫及李健和相繼落場，前者兩番助功，包括妙傳老拍檔李健和射入靚波，看得東方球迷拍爛手掌，而東方最後以4:2輕取荃灣；由於同日屯門足球會以2:0挫東區，令荃灣季內首次輸波，也要失升班席位，惟教練黃興桂認為此戰是優勝劣敗，來季定捲土重來。<br>東方教練兼球員的李健和表示，隊內年輕球員會悉數隨隊上乙組，並由陣中老將歐偉倫及黃偉德等領軍出戰，自己亦會可能減少上陣次數。</p></body></html>
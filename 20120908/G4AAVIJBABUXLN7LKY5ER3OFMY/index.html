<html><header><meta charset="utf-8"><title>威尼斯<br>
君如陪老公吹水</title></header><body><h1>威尼斯<br>
君如陪老公吹水</h1><p>今屆嘅意大利威尼斯影展接近尾聲，擔任評委的陳可辛都開始得閒，因為要睇嘅片都睇晒。所以前日佢同吳君如去咗聖馬可廣場悠閒嘆下午茶，原來君如都掉低愛女是知嚟陪老公。佢哋坐喺露天咖啡座同朋友吹水，足足吹咗個幾鐘都未肯走，佢哋見到記者都冇避忌，臨走時仲好大方同記者揮手，喺外地人都放鬆啲嘅，聽聞兩公婆影展之後會順便喺意大利度假。<br>撰文：李森</p></body></html>
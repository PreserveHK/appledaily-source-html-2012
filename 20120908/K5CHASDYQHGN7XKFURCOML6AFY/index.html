<html><header><meta charset="utf-8"><title>上海<br>宋慧喬專人擔遮</title></header><body><h1>上海<br>宋慧喬專人擔遮</h1><p>韓國藝人宋慧喬早前去咗上海外灘取景拍宣傳片，佢着住一身碎花連身裙、紮住馬尾同着高踭鞋，充滿少女氣息，身後仲有一班戴住紅領巾嘅小朋友。每次拍完一個鏡頭之後喬妹都會返臨時休息室，助手即刻開遮，唔知擋風定擋鏡頭。拍攝時喬妹一直保持笑容好親切。另外，身為靚女嘅喬妹喺自己本隨筆集《慧喬的時間》裏面自爆自己係男仔頭性格，對愛情好被動喎。<br>撰文：丁寧</p></body></html>
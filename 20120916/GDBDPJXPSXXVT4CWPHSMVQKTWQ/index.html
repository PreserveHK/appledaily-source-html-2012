<html><header><meta charset="utf-8"><title>靠弱勢票倉　勇奪新界東第四席<br>張超雄：香港唔係人情紙咁薄</title></header><body><h1>靠弱勢票倉　勇奪新界東第四席<br>張超雄：香港唔係人情紙咁薄</h1><p>【記者姚國雄報道】空降新界東的工黨張超雄，沒有地區樁腳、沒有蛇齋餅糭，卻在醫院、特殊學校及庇護工場等地方建立另類「票倉」。手持一個個弱勢票倉，張超雄今屆強勢奪得新界東第四席，證明香港未至於「人情紙咁薄」。張超雄說話溫文，但一談到社會需要甚麼時，他即連珠炮發說：「呢個社會急症室唔夠醫生、唔夠病房、唔夠護士，排急症要等七、八個鐘頭，打電話預約街症難過中六合彩，病人有藥冇錢醫，縮班殺校搞到北區唔夠學額，中學生夠資格冇大學讀，公屋每年供應由三萬減到萬五，冇全民退保，搞個強積金搵大家笨！」</p><p>貧富懸殊  中產亦看不過眼</p><p>立法會選舉前，張超雄每日設有十多個街站，每個街站的義工與他一樣，同樣為社會的老弱傷殘而戰，希望立法會有代表發聲。張超雄表示，他代表坐在輪椅上、躺在醫院裏、就讀特殊學校的弱勢社群，在新界東的19支旗中，有哪一支旗幟對弱勢者的立場會如此鮮明？不說不知，張超雄最有效的街站是在威爾斯親王醫院。他會在醫院外派發「向照顧者致敬」的手握手單張；只要是曾經受過照顧的病人，看到已鼻子一酸：「因為呢張單張講中晒佢哋嘅心事，講中照顧長期病患者嘅困難。好多人會上前搵我幫手，威院嘅街站係最好、最有效。」張超雄自嘲，他的選舉單張是票房毒藥，「張張都係千字文，死硬㗎大佬！但我堅持，只要佢哋肯睇，就一定會明白，但要朝早派，等佢哋搭車睇」。沙田第一城是典型的中產屋苑，呎價高達7,000元，張超雄在這裏嗌咪，中產的反應特別好。根據票站結果顯示，張超雄在第一城的兩個票站得票名列三甲。張超雄認為，投票結果反映中產亦對社會的冷漠、貧富懸殊看不過眼；新界東近四萬張選票，就是被這位「社福界長毛」所感動而投下。張超雄說未來四年為弱勢發聲時，一定結合公民社會，由下而上地迫使政府為弱勢動容：「好似國民教育咁，由中學生發起，去到泛民、建制、逼到政府唔郁唔得。」</p></body></html>
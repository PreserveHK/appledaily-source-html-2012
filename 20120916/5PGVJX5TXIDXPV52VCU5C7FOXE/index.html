<html><header><meta charset="utf-8"><title>謝偉俊被指與賓館「扯貓尾」</title></header><body><h1>謝偉俊被指與賓館「扯貓尾」</h1><p>【本報訊】候任立法會議員謝偉俊的出租單位改裝成無牌賓館，搞手Ron近日更在同一大廈擴充業務，單位慘遭改裝的梁太質疑雙方「扯貓尾」，「點解咁耐都趕唔到佢走？」自言毫不知情的謝偉俊和白韻琹昨日到單位對質，斥責Ron「呃呃騙騙」租用單位，Ron揚言會盡快遷出。</p><p>白強調必會收回單位</p><p>兩人昨午到位於銅鑼灣海都大廈9樓A，質問Ron是否將房間出租，他堅稱「冇收錢」，其間有懷疑租客出入卻聲稱是Ron的朋友，謝偉俊大嘆：「連租客都教埋話唔係租客。」Ron其後默認經營賓館，「搞呢啲民宿冇一千都幾百啦」，謝反駁：「人哋唔係呃呃騙騙，如果你租嘅時候話做民宿，我唔會畀你租，咁算唔算呃騙呀？」Ron一度無言，揚言正物色地方盡快遷出。<br>白韻琹事後向記者表示，之前無法證實租客在單位經營無牌賓館，強調必會收回單位。兩個多月前購入海都大廈10樓D的梁太，近日發現單位遭改成賓館，她甫見白韻琹即大吐苦水，質疑兩人與租客同流合污，縱容他擴充營業，身旁的謝偉俊聽後說：「你咪告佢收樓囉……我哋唔係神，都要依法辦事。」</p></body></html>
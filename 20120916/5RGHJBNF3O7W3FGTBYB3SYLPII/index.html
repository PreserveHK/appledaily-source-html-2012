<html><header><meta charset="utf-8"><title>張可頤跳槽投王維基<br>茵媺坐正黐陳豪</title></header><body><h1>張可頤跳槽投王維基<br>茵媺坐正黐陳豪</h1><p>陳豪、陳茵媺（Aimee）及高海寧等昨日宣傳新劇《天梯》，由於劇中女主角張可頤過檔王維基的城電未能出席宣傳活動，令陳豪與陳茵媺情侶檔現身成為全場焦點，陳豪表示已習慣與女友同場，並希望可頤收看新劇以作支持。</p><p>陳豪、陳茵媺、高海寧及黃德斌等昨日於將軍澳宣傳劇集《天梯》，除劇中女主角張可頤過檔城電無法出席外，戀愛大過天的陳山聰亦冇到，就連監製李添勝亦直言無預兩人宣傳，李添勝說：「張可頤同第二間嘅合約已經生效，即使佢肯出嚟幫手，TVB唔會咁益佢哋做宣傳！咁山聰一早冇預佢宣傳，都唔知佢將來仲拍唔拍戲喇，你問我嘅我梗係想人齊宣傳喇！」</p><p>高海寧求女神留位</p><p>眾演員昨日即場大玩遊戲，陳豪與女友陳茵媺一上台即引來fans嘩然，陳豪坦言已習慣兩人同台故不會尷尬，他說：「已經唔係第一次一齊出嚟，總之出嚟做嘢都係公事在身。」對於張可頤未能出席宣傳，他說：「有少少政治因素，但佢如果可以開電視睇已經係支持！」穿起旗袍的高海寧直言十分喜歡該造型，對於其女神地位被取代，她說：「女神冇位喇畀人霸晒，咁岑麗香同苟芸慧都好靚，大家唔同類型，希望可以留返少少位畀我。」此外，陳茵媺昨日於慈雲山席單車安全活動，她表示未試過與男友陳豪踩單車，對於近日無綫躁底導演張永豪疑虐待劉蔚萱，惹來全城震怒，問到她可有被張永豪罵過時，陳茵媺說：「我會明白有時因為製作過程趕所以比較，不過幾時出手都係唔應該。」</p><p>陳茵媺撐躁導道歉</p><p>張永豪和劉蔚萱前晚已握手言和，陳茵媺表示：「我覺得道歉係一件啱嘅事，希望下次唔好再發生，演員同導演係要有個合作性。」採訪：王崇穎攝影：黃文偉</p></body></html>
<html><header><meta charset="utf-8"><title>前英拳王東山再起</title></header><body><h1>前英拳王東山再起</h1><p>已退休嘅英國嘅前世界次中量級及輕中量級拳王赫頓（Ricky Hatton、圖）日前宣佈復出，將會喺11月24日再上擂台。已3年冇比賽嘅赫頓話，今次復出主要係希望自己嘅仔女、朋友同埋拳迷可以再次為佢而感到驕傲。33歲嘅赫頓來自曼徹斯特，仲一向同曼聯前鋒朗尼好老友，唔知剛傷癒兼啱啱復操嘅朗尼，會唔會走去同赫頓一齊操弗呢？</p></body></html>
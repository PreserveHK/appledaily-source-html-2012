<html><header><meta charset="utf-8"><title>人生改變<br>婚後轉性買衫上淘寶</title></header><body><h1>人生改變<br>婚後轉性買衫上淘寶</h1><p>06年參加港姐落選後，事業路平平，徐淑敏卻覓得好老公，從屋村住進千萬豪宅。但婚後的Suki卻從大使妹變「度」師奶，連出騷的置裝費都大為「縮水」，當中少不了老公黃浩處處發功，為她惡補財智。</p><p>昔日曾卡冚卡還債</p><p>「結婚係人生好大轉捩點」，她說，由於理財不善，過度消費，以前最惡劣時，試過在婚前負資產近50萬元，要靠卡冚卡度月。幸好適時「投資」到好老公，帶她走向一條光明路。「永遠要同銀行做好朋友，準時償還債務，建立良好嘅個人信譽好重要，現時可以問銀行借到錢做生意，呢個係一直佢灌輸嘅觀念。我家行出第一步，佢好安慰。」黃浩的精打細算確實見於細處。在商場消費滿特定金額通常可享受免費泊車，夫婦二人曾經就因錯過「吸車飛」而吵架，「佢覺得好唔抵，好介意浪費本應唔使畀嘅廿蚊。我以前無法理解，自己從來唔會咁做，作為藝人貪呢啲小便宜，走去吸車飛好肉酸。」直至後來她在書籍中了解到好多成功人士，都十分重視恰當運用一分一毫的價值，才對丈夫的做法心悅誠服。</p><p>買衫數百元封頂</p><p>Suki形容老公有固定的家庭消費模式，日常列好清單，何日何時用何張信用卡到何處消費。他記憶力驚人，知道如何善用各類信用卡，爭取享受到最大優惠。為達致精明消費的最大化，他同時擁有超過20張信用卡，「佢會幫我哋申請附屬卡，我都有10張信用卡，攞完着數就cut卡，等於銀行都係咁攞我哋着數。」受到丈夫耳濡目染，Suki走上慳師奶之路。她最近一年沉迷內地網上商場淘寶，「家買十件衫，十件都係購自淘寶，最平12蚊都買過！」以前為出騷置裝，全套衫經常要過萬，但現時基本上數百元封頂，效果一樣得到認同。「除咗鞋仍會選購品牌外，其他全部來自淘寶，但我近一年都冇買過正價大品牌嘅鞋，手袋基本係以前買落。呢啲係精明慳家，我唔介意人哋話我度，但對家人或朋友就絕對唔會吝嗇。」</p></body></html>
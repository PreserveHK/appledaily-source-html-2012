<html><header><meta charset="utf-8"><title>港姐箭靶　張名雅甩宅男湯洛雯攬仔洩憤</title></header><body><h1>港姐箭靶　張名雅甩宅男<br>湯洛雯攬仔洩憤</h1><p>距離下月26日無綫《2012香港小姐競選》決賽尚有個多月，幾位是非佳麗繼續惹是非，與其他佳麗不和的湯鎮業姪女湯洛雯，被指心情納悶而要搵男友Gary安慰。而緋聞多多兼有個名人舅公張堅庭的張名雅，被爆為發明星夢而飛甩宅男男友Billy。</p><p>港姐決賽日子越來越近，16位佳麗都積極備戰，但知名度越高就越惹火，是非依然繼續來，其中湯鎮業姪女湯洛雯及與張堅庭有親戚關係的張名雅，都再被爆料。</p><p>「分手後常見面」</p><p>昨日有讀者報料指與佳麗關係不佳的湯洛雯，因近日是非太多以致心情惡劣，經常鬱悶，要搵男友Gary陪住解悶，並附有幾張二人出席親友生日派對的照片，相中湯洛雯跟Gary頗為相襯，Gary更攬實湯洛雯合照。<br>不過，湯洛雯入選港姐後首天見記者時，透露已跟Gary分手，被問到是否因心情納悶要找Gary陪伴時，她昨日透過保母回覆，間接承認有其事，她說：「我同Gary係已經分咗手，但仲保持朋友關係，經常有見面，佢都好支持我參選港姐。」</p><p>張名雅發明星夢</p><p>張名雅被爆愛發明星夢，之前因要參加溫哥華小姐競選，飛起愛錫她的宅男男友BillyTsang，從張名雅與Billy的舊照所見，兩人曾經愛得甜蜜。張名雅昨否認因選美而飛甩男友，她說：「我選完溫哥華小姐後仲有同Billy拍拖，後期至分手，分手係因為性格不合。」<br>採訪：丁寧<br><br>若讀者知道這班入圍佳麗的底細，歡迎電郵至mailto:adent@appledaily.com報料。</p></body></html>
<html><header><meta charset="utf-8"><title>靚佬湯抱驚青囡</title></header><body><h1>靚佬湯抱驚青囡</h1><p>靚佬湯告魯斯自從俾老婆姬蒂荷姆絲「被離婚」後，前日漏夜由加州飛去紐約，第一次同愛女Suri見面，仲湊佢去上體操班。Suri成隻樹熊咁攬實老竇，個樣驚青到爆，唔知佢係驚老竇又走咗去，定係驚現場班攝記。</p><p>同場加映，女星姬蒂韓遜失暈喺「重兵駐守」嘅靚佬湯下榻酒店落的士，仲含住咗支牙籤！</p></body></html>
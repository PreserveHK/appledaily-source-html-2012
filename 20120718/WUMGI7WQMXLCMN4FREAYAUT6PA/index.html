<html><header><meta charset="utf-8"><title>Wed潮上身：平執徐濠縈</title></header><body><h1>Wed潮上身：平執徐濠縈</h1><p>徐濠縈愛時裝走出一片天，成為時裝潮人、時裝店主持人、交叉時尚單位，阿徐擅於玩hi-lo時裝風格，如她新開的第三間時裝店OhMyGod，主攻幾百元門檻的新牌時裝，平民開心價也能穿出有型的時裝態度。阿徐日前接受訪問時，認為平衫都要嚴選，提高「珍惜機會率」買衫的理論，才能跳進玩味的cheap&amp;chic時裝層次。<br>撰文：梁錦雯</p><p>徐濠縈成為潮人，其hi-lofashion個人風格尤其極具影響力。阿徐與拍檔Dorothy開設的時裝店Liger，主攻外國時裝牌子，她剛再開另一間新概念店OhMyGod，則是發展自家品牌，主力是幾百元開心價的時裝。</p><p>Monki冇咁大路</p><p>微博及facebook上的每日一look，阿徐常常穿H&amp;M、Monki、AmericanApparel等fastfashion……<br>「我以前買平衫如Topshop可以買到好癲，『珍惜機會率』會好低。其實平衫都要珍惜，盡量希望唔會係着一次，好似Monki呢個牌子唔似H&amp;M咁大路，有啲有型歐洲同英倫punk味，啲嘢可以係百零蚊，可以有99蚊副太陽眼鏡，有型得嚟生活化。」<br>心目中cheap&amp;chic代表？<br>「有睇外國狗仔雜誌影啲女星狗仔相，《瑪麗皇后》（MarieAntoinette）嘅姬絲頓丹絲（KirstenDunst），見佢可以着件tee襯爛牛，再襯punk嘅鞋；另一個同OpeningCeremony合作嘅ChloeSevigny，RayBan太陽眼鏡打扮襯ballerinashoes，好美國風格。」</p><p>有型係生活態度</p><p>阿徐說：「鍾意時裝嘅人邊個唔想做型人，唔係剩係歌星、名人先可以做型人。有型係生活態度，好似50歲嘅麥當娜（Madonna）都不停咁upgrade自己，唔係個個人都捨得同有能力買Céline、MMM，有型都可以生活化，可以識揀大路、易着、有quality嘅衫。」她謂平貴的時裝都會買：「自己係屬於行街次數密，唔會剩係買一堆貴嘢、價值連城嘅衫，所以會陰啲陰啲買啲唔貴、非常易着同舒服嘅衫，都可以着得好有型、好生活化，咁都開心啲。」</p><p>網購搵新牌</p><p>談到徐濠縈的新店OhMyGod，是阿徐與好友Dorothy設立的時裝店Liger分支出來的自家品牌，阿徐說：「當初做OhMyGod呢個牌子，因為有時喺衣櫃想要一條tunic，喺出面買唔到咪自己做出嚟着。起個名叫OhMyGod，取其易記、生活化，我成日喺啲message、iChat入面都用呢組字。」
</p><p>除了以自家品牌作膽外，也會搜尋世界各地的時裝牌子，如南韓的Dressmonster便是onlineshopping因緣際會而引入，阿徐說：「我兩年前喺個網站買咗件PushButton嘅衫，於是上網搵資料，原來呢個女設計師有另一條line叫Dressmonster，主攻啲loosecut易着，好似十年前嘅直線輪廓，好大件好舒服。」來自本地的CreaturedeKeis也是她的心頭好：「K仔啲設計好有心思，如一件tee都會加啲ruffles，設計好有passion。」</p><p>靚唔靚</p><p>着得好，《蘋果》絕對睇到；着得曳，《蘋果》更加睇到！一周精選最正靚人、最嘔打扮，鞭策大家齊齊進步！撰文：阿潮</p><p>Best　周汶錡</p><p>周汶錡的連身裙為lightmetalliccolor微亮質料，清新有趣冰藍色、簡約立體剪裁，配一條對比金屬色的chainnecklace作highlight，點出細節，就穿出摩登hi-fashion味。</p><p>Worst　張繼聰</p><p>張繼聰一身銀灰、奶黃雜錦西裝，花紋色水已騎呢古怪，微微銀粉的質料，還「perfectmatch」淺銀色ruffles褲，即時陳浩德上身，登台懷舊金曲夜！</p></body></html>
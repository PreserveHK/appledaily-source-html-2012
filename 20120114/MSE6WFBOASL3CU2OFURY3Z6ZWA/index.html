<html><header><meta charset="utf-8"><title>美國CES直擊（四之三）　Sony單飛　玩通透</title></header><body><h1>美國CES直擊（四之三）　Sony單飛　玩通透</h1><p>睇咗幾日CES，幾間大廠都係力SellOLED電視，今日終於輪到新手機發圍。掛正Sony自家Logo嘅頭炮XperiaS，以雙核、1,200萬像素相機、型仔通透機身Design，順利成為今屆CES最搶眼手機！<br><br>記者、攝影：韓繼聰</p><p>靚芒靚相機　系列最強</p><p>合久必分，Sony終於放下Ericsson重新上路。作為頭炮，XperiaS無令Fans失望。骨子裏流着日系嘅血，賣相始終係強項，方形機身、帶點曲線美嘅機側，配上具點睛效果嘅下方透明條環，會因應狀況而發光，一整個型到不行！另外，採用自家最強1,200萬像ExmorR高質相機規格，亦係賣點所在，現場試影，配合4.3吋HD靚Mon，相片質素極細緻兼且顏色鮮艷，據聞三月就會面世，大家拭目以待。而另一款XperiaIon，配上更大嘅4.6吋HD屏幕，可算大芒版XperiaS，睇片睇相當然更靚！</p><p>XperiaS規格：</p><p>1.5GHz雙核處理器<br>1GBRAM<br>內置16/32GB<br>Android2.3（售價未定）</p><p>Nokia繼續膠　Lumia900現身</p><p>自從泊咗WindowsPhone碼頭，Nokia喺手機界多番好多聲音。展館雖不大，但都有好多人圍埋，試玩最新嘅Lumia900手機。同Lumia800一樣，沿用膠感外殼，除換上更大的4.3吋屏幕，亦加咗個前置鏡頭，個餡基本無變，誠意稍為欠奉。</p><p>NokiaLumia900規格：</p><p>4.3吋800×480屏幕/<br>1.4GHz處理器/<br>512MBRAM/<br>800萬像蔡司鏡頭（售價、發售日期未定）</p><p>國貨出頭　華為史上最薄</p><p>中國人梗係要撐番吓國貨，不過唔係盲撐。華為一部6.68mm世界最薄手機AscendP1s，絕對係堅勁，夠薄之餘，滲透着和風色彩嘅設計亦好搶眼。而細佬P1雖然厚1mm，但色彩繽紛，唔講真係以為係日系機，完全無國產娘味。現場除咗有同胞力撐，更吸引多國人士參觀，睇嚟國貨手機地位越嚟越高喇。</p><p>熱機速遞</p></body></html>
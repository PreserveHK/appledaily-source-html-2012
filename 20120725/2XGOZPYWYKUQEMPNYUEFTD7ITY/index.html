<html><header><meta charset="utf-8"><title>關仁隱事：「光頭導演」速食妹 - 關仁</title></header><body><h1>關仁隱事：「光頭導演」速食妹 - 關仁</h1><p>「光頭導演」早年跟「加價導演」做助導出身，捱咗好多年至拍到自己第一套片，近幾年算做捱出頭，仲贏埋香港嘅小金人終於吐氣揚眉。話時話佢拍嘅動作片係有一手，不過近作《反轉嚟》就真係有啲over咗，過份賣弄武器少咗其他配合，搞到好似部戰爭片咁。光頭導演唔止拍戲有一手，關仁聽啲妹妹仔講佢媾女都有一手，好多年前就試過滾大咗妹個肚，個妹仲威脅要爆大鑊畀傳媒，當然錢解決到嘅問題就唔係問題。妹妹仔話光頭導演好鍾意一夜情，最近就有個姊妹同佢喺老蘭識咗唔夠三個鐘就去開房，去到半路忍唔住就咁喺公園完事，聽落都好匪夷所思，但就係事實。<br>撰文：關仁</p></body></html>
<html><header><meta charset="utf-8"><title>鄭嘉穎戥宗杏可惜</title></header><body><h1>鄭嘉穎戥宗杏可惜</h1><p>胡杏兒和黃宗澤突然宣佈分手，令不少人都覺得相當可惜，而杏兒昨日強忍傷痛為新劇《怒火街頭2》宣傳，可謂我見猶憐。劇中和杏兒扮演情侶的鄭嘉穎，對於他們分手一事說：「佢兩個都係我朋友，我都係今日先知，真係唔方便講，外人唔方便畀任何意見，真係好可惜。佢哋兩個都咁大個人，相信知道點處理。」</p><p>緣份好重要</p><p>有份參演《怒2》的苟芸慧，對於杏兒情變一事，亦顯得無奈：「我睇微博見到，發生呢啲事梗係唔開心，女仔男仔都好，感情事都係唔可以控制，緣份同時間都好重要，畀啲時間去克服難過嘅嘢。我同杏兒好熟，作為朋友當然會支持，希望佢快啲克服唔好嘅情緒。」<br>採訪：何慧斯<br>攝影：陳慧安</p></body></html>
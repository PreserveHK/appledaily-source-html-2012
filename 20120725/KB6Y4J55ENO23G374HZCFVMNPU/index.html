<html><header><meta charset="utf-8"><title>潮上身：潘世亨六道趣</title></header><body><h1>潮上身：潘世亨六道趣</h1><p>潘世亨（Kevin）與陳冠希同是CLOT的大腦兼co-founder，能夠與adidas、Nike等大牌crossover，是街頭服品牌的表表者。Kevin日前接受訪問時，表示人長大了，心態由streetwear漸變到hi-street打扮：「着衫就係要playful先有趣，着街服也要認真過人。」今次他還精選了六款配飾如手錶型的手鏈，就是充滿fun。　撰文：梁錦雯</p><p>初做Streetwear感Shy</p><p>潘世亨與陳冠希合作成立街服潮牌CLOT、開潮店Juice，又會為時裝品牌策劃PR活動，幕前幕後都是活躍的時裝人。問他最多的時裝配備，他笑說：「一定係波鞋，家屋企有過千對波鞋，十幾歲鍾意打籃球聽音樂，要着最靚球鞋落場，睇日本街服潮流雜誌知道有啲Nike限量版，到喺美國唱片公司打工時，更幫啲星入日本版限量波鞋賺咗第一桶金。」<br>Kevin鎖定街頭衣着為CLOT的時裝路線，越做越闊，層次更跳出香港，能與Nike、adidas、Kitsune、Kaws等國際單位合作企劃，盡顯街服的江湖地位，他表示：「當初覺得做streetwear有啲shy，驚被人笑仔。其實streetwear都係一個生活態度，我哋靈感來自生活體驗，有音樂、運動等，我哋做streetwearlabel都認真過人，自己做布、剪裁、染圖案，例如tee會用環保棉，啲sweater條拉鏈細緻到對番圖案。」</p><p>Hi-Street代表KanyeWest</p><p>30出頭的Kevin由潮童長大成潮人，鍾愛的街頭打扮慢慢微調到hi-street造型，他身上可能是Hermèstee、Levi'sJeans、Balmain外套、Converse波鞋，他笑言：「人開始大，能力多咗，發覺將highfashion溝streetwear嘅口味，好多playful元素。Fashion冇話highfashion定streetwear邊樣好啲，highfashion如Yohji咁叻都破產，Uniqlo都可以好多元素，當H&amp;M同MMM都crossover，兩件事加埋都可能，唔需要畀咁多框框，highfashion出波鞋都係參考Converse啲細節，着衫自己舒服、開心咪得。」<br>有否心目中的時裝偶像，Kevin說：「好鍾意KanyeWest嘅style，好典型嘅hi-street代表，一個rapper去設計女裝鞋，好鍾意PaulNewman同藤原浩。」Kevin愛時裝品牌如Givenchy、LV、JCrew等，近期的心頭好是Balmain：「喺巴黎睇到一件皮做嘅hoodiestyle皮褸，成兩、三萬唔捨得買，反而陪我入去睇嘅Eason（陳奕迅）乜都買。」</p><p>養狗愛上Odie</p><p>與CLOT合作的單位，設計不離幽默元素，Kevin笑說：「我哋設計靈感離不開音樂、電影、籃球、足球等運動，做人要有幽默感，命都長幾年，設計過程日日都咁辛苦，着衫要happy啲。」<br>Kevin的思維角度比較另類，如最近的合作單位，他便以美國漫畫加菲貓的配角Odie為主角，他說：「大家都忽略咗加菲貓隔離成日笑笑口嘅狗仔Odie，個個都係鍾意加菲貓，冇人理Odie感受，加上自己最近養咗隻狗，覺得用Odie做主角好得意。」若然想hi-street單位合作，他戲言：「講笑嘅話，好想同LV、Givenchycrossover。」<br>攝影：陳慧安<br>場地提供：Juice（尖沙嘴Woodhouse）</p><p>靚唔靚</p><p>着得好，《蘋果》絕對睇到；着得曳，《蘋果》更加睇到！一周精選最正靚人、最嘔打扮，鞭策大家齊齊進步！</p><p>Best．李心潔</p><p>李心潔穿上feminine的鮮紅色喱士長袖晚裝裙，行紅地毯夠搶鏡之餘又高貴含蓄，加上一頭清爽短髮，增添一份男仔頭感覺。</p><p>Worst．衞蘭</p><p>頭髮凌亂的衞蘭，身穿花花碌碌boyfriendjacket，又襯件白色喱士圓領tee，一身打扮毫無焦點，搞到身長腳短，令本身已經長得不高的她，更加肥矮。</p></body></html>
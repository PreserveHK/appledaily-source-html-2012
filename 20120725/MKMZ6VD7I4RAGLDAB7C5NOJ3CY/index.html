<html><header><meta charset="utf-8"><title>Rihanna哈哈衝天飛</title></header><body><h1>Rihanna哈哈衝天飛</h1><p>放假先係正職嘅美國女歌手Rihanna，前日繼續喺法國喪玩。可能冇拖拍太dry，佢孖埋一大班女性朋友出海濕身，仲飛埋上天。佢怕中途飛甩比堅尼會好樣衰，特別着一件頭去玩，玩緊哈哈笑降落傘嗰陣，佢似足甩繩馬騮狂嗌狂踢腳，仲以為半天吊冇人睇到舉中指，sorry囉，入晒鏡喇！</p></body></html>
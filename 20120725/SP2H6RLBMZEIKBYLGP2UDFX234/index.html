<html><header><meta charset="utf-8"><title>金融奇女子豪宅無牌經營私房菜</title></header><body><h1>金融奇女子<br>豪宅無牌經營私房菜</h1><p>《蘋果直擊》<br>【本報訊】八年前被控無牌從事槓桿式外滙交易並留案底的金融奇女子曾慧蓮，《蘋果》發現她最近又有另一個搵食大計，同樣揸鑊鏟，但不是炒賣黃金孖展，而是親自落廚開設私房菜，她非常揼本租用太子豪宅翠峰28一個飽覽無敵夜景的頂樓複式千呎單位，大玩噱頭晚晚爆場，但原來這個「空中私房菜」是無牌經營，她坦言：「好驚食環署會放蛇！」記者：梁琬珊　麥超億　姜偉康</p><p>曾慧蓮的私房菜Sophia'sKitchen，於大埔道28號翠峰28頂樓複式單位，面積1,426平方呎，市值2,200萬元。自稱炒金30年的曾慧蓮，約年半前租用上址開辦私房菜，由訂枱、買菜，至煮食、管理一手包辦。<br>記者前晚以食客身份到場幫襯，這個豪宅保安嚴密，但記者說出「37B，食私房菜」，大廈保安即說「得啦得啦」放行，看似她在頂樓開設私房菜已非秘密。進入裝潢華麗的Sophia'sKitchen，已見三張桌子全部預訂，連同我們合共有16名客人，有食客笑指自己已光顧多次，感覺滿意。<br>單位內有三名侍應，分別服侍三張桌子，其中一名為曾婦的幼子，另兩名是由曾婦聘請的妙齡少女。以前穿慣行政人員套裝的曾慧蓮，一身廚師打扮，與傭人在廚房忙於準備飯菜，之後才入房跟記者介紹菜式，多次自信的強調：「你會好鍾意。」</p><p>坦言怕食環放蛇</p><p>飯後曾婦主動跟記者閒聊，言談間指私房菜生意不錯：「雖然手工唔係好靚，但有個舒服的環境，有privacy（私隱），出面食嘢都要三幾百啦！」、「有咁多菜，好似自助餐咁。」她更自稱自己做私房菜做到「太紅」，惹來食環署及機電署上樓巡查，不過她以「私人地方」為由，阻止人員入屋檢查：「死都唔畀入！」<br>曾婦明顯知道自己無牌經營，越講越興奮，更自爆：「如果你係食環署我死得，因為食環署會放蛇，好驚呀！」雖然此舉明顯表示自己無牌經營，但她其後又指：「佢哋唔係針對，咁冇得申請私房菜牌照㗎嘛，但我有食物牌照㗎。」
</p><p>雖然曾婦堅稱有領食肆牌照，但食環署昨回覆稱本報查詢證實該店無牌。大廈住客曾多次去信政府部門投訴，指該單位根本是經營餐廳，且經常發出噪音，夜夜笙歌，經常有閒雜人進出，弄至烏煙瘴氣，影響其他住戶，但投訴多時當局仍未有行動，食環署對這點指摘未有回應。記者昨晚再到上址，表明身份向曾慧蓮查問有關無牌經營問題，她初時面露愕然，然後即逐客：「呢度係私人地方，唔歡迎你哋喺度。」<br>大律師陸偉雄表示，私房菜至今仍未立例規管，因此跟普通食肆一樣，只要申請有效的食肆牌照即可營業。不過，礙於消防通道問題，一般私人住宅均不會獲准發牌。根據《食物業規例》，食肆無牌經營會被檢控，最高罰款五萬元及入獄六個月。</p></body></html>
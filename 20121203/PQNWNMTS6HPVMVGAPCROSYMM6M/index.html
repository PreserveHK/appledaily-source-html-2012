<html><header><meta charset="utf-8"><title>石岐嘟被捕尹開心過出獄</title></header><body><h1>石岐嘟被捕尹開心過出獄</h1><p>【本報訊】「駒哥最開心係拉咗石岐嘟，你知唔知佢兩個一早喺獄中反咗面，成日都嘈啦，今次司警拉咗石岐嘟，駒哥都唔知幾開心，仲話開心過自己出獄。」尹國駒家人昨接受《爽報》訪問時，不諱言崩牙駒與石岐嘟的恩怨，更指他對這名昔日軍師恨之入骨。</p><p>與街市偉有偈傾</p><p>的確，自崩牙駒入獄開始，江湖上便有傳聞稱他和石歧嘟不斷互相埋怨，互指對方搞到自己身陷囹圄，多年來互不理睬；其後石岐嘟提前出獄，除收納了崩牙駒不少舊部，更搶走他不少賭廳豪客，令崩牙駒十分不滿。早前綽號石岐嘟的陳月波因涉嫌買兇殺人被司警拘捕。<br>另外，外間傳與崩牙駒水火不容的街市偉，原來兩人一向有偈傾，街市偉亦非因崩牙駒出獄而避走香港。<br>「佢同街市佬其實一向有聯絡，大家家關係唔係朋友又唔係仇人，只可以話彼此之間都無利用價值，街市佬走去香港係去避債，唔係避駒哥，係避佢自己啲債主。駒哥都唔會問佢追錢啦，街市佬自己都周身唔掂！」崩牙駒家人稱。<br>至於崩牙駒的金牌打手「猛鬼添」，自從「過底」水房後，彼此已無任何關係，也不會找對方晦氣，雙方不會再聯絡。</p></body></html>
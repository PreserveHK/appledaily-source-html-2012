<html><header><meta charset="utf-8"><title>購物狂因兔仔轉性</title></header><body><h1>購物狂因兔仔轉性</h1><p>【環保之路】<br>Quintina雖然曾經是個碌爆卡買衫買鞋的港女，但因一隻兔仔而轉性，最近三年來她只買過一件衣服。<br>那些年，Quintina是個購物狂，深信「銀包帶出街，唔買嘢係白拎」，試過碌爆信用卡買衣物。不過，自從10年前在旺角拾得一隻被遺棄的兔仔後，「自己唔食，都要買有機菜畀佢食」；後來發現自己使用的洗頭水、淋浴露，廠商都曾以兔子眼睛做實驗，令不少兔仔枉死，「原來我一直都係幫兇」。</p><p>曾被環團嘲笑</p><p>自此她成為環保人士，並曾在環保團體工作四年，不過她發現「環團也不夠環保」。有一次舉辦攤位活動時，大會竟派發洗潔精、洗衣粉。Quintina向機構反映，卻被嘲「我哋睇政策，你呢啲係師奶嘢」。意興闌珊的她毅然「劈炮」，以「師奶嘢」開拓另一條環保之路。<br>現時她長年茹素，外出吃飯時會自攜餐具，三年來只買一件衫，甚至經過垃圾站時，都會看看是否有廢物可拾來再利用。<br>《蘋果》記者</p></body></html>
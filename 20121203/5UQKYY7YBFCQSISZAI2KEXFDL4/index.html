<html><header><meta charset="utf-8"><title>報告王：12月炒股　靠明燈？ - 高明</title></header><body><h1>報告王：12月炒股　靠明燈？ - 高明</h1><p>眨吓眼又到年尾，12月「紅日」多，肯攞年假夾時間的話，隨時可以放10日8日假飛去度假嘆世界。當然，假期多搞到心都散晒，今個月究竟應唔應該炒股，定係全Holiday Mood？<br>本欄迷信往績，統計自2000年起歷來的12月股市，8次升、3次跌；2008年打後則4次全升。<br>不過正如基金佬話齋，「今次唔同喇！」數字未必測中，惟有訴諸更迷信，請來「未來學家」Futurologist（人稱「明燈」）孫柏文解讀。<br>高明：你唔介意我幫你轉Title，唔叫「明燈」，改叫未來學家嘛？<br>孫柏文：英國人話英文係世上最豐富嘅語言，「明燈」一詞顯示中文都一樣咁豐富，哈哈哈……<br>高明：咁究竟12月好唔好買股？</p><p>孫柏文冇揸牛熊證</p><p>孫柏文：藍籌應該都冇乜News，今年美國Black Friday銷情破晒紀錄，以前Black Friday好，其他時間就差，因為Frontload晒啲購買力，美國概念股要沽，好似偉易達（303）咁，不過我咁講得，偉易達隨時跑贏大市，哈哈哈……<br>高明：呢個問題好多人都想知，你有冇揸牛熊證？<br>孫柏文：冇！今年益輪商嘅Quota用晒，伯南克要多謝我幫大行填補咁多黑洞，哈哈哈……</p><p>高明<br> http://www.facebook.com/AppleKoming </p></body></html>
<html><header><meta charset="utf-8"><title>吳綺莉被炒<br>志雲派王喜擔遮</title></header><body><h1>吳綺莉被炒<br>志雲派王喜擔遮</h1><p>吳綺莉、王喜及萬綺雯等昨晨到海洋公園出席心晴行動慈善跑，由於起跑禮時正下雨，代替陳志雲出席的王喜即照顧身旁的吳綺莉，用雙手為她擋雨，並笑說：「最衰冇遮，如果唔係我幫你擔，你都知我擔遮最耍家！」之後王喜都有為吳綺莉擔遮。</p><p>埋怨遭放暗箭</p><p>今年八月起才為商台主持節目《1圈圈》的吳綺莉，日前被炒魷，對此她直言不快，認為有人在背後放暗箭：「有人成日喺背後放料畀傳媒，之後話我連累苗僑偉戲份被剪。今次又話我好懵、好out，又話我請嘅嘉賓out，好唔尊重！」吳綺莉又覺得聲譽受損：「我仲要喺呢個圈工作，咁我仲點喺呢行企？」</p><p>志雲臨時甩底</p><p>吳綺莉透露早前羅霖婚變，她曾向商台要求找羅霖做訪問，但被人截擊，問為何不向陳志雲投訴？她說：「唔想好似篤人背脊，我又唔係同佢（指造謠者）有仇。」吳綺莉再強調非針對商台或節目，只是不滿有人造謠。有傳志雲為保另一主持梁泰來而犧牲吳綺莉，對此吳指不相信。據悉，吳綺莉所指的篤背脊者，就是梁泰來和《1圈圈》監製鄧潔明。</p><p>昨天的活動，大會原本有邀請志雲出席，但臨時由王喜代替，王喜說：「陳生叫我嚟咪嚟，唔知乜原因。」王喜避談吳綺莉被商台炒魷：「唔清楚，我個節目都啱啱完咗。連余宜發做咗14年嘅《發式早餐》，今日（昨日）都係最後一日，節目調動好正常。」問可覺得志雲進入商台後，人和事都被大洗牌？王喜說：「我都係被邀請做主持，唔太清楚行政問題。」<br>採訪：譚倩宜<br>攝影：陳順禎</p></body></html>
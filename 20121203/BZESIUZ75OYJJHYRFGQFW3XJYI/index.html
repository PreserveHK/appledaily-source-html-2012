<html><header><meta charset="utf-8"><title>蘋機會：即影即Up　銀河相機即時送</title></header><body><h1>蘋機會：即影即Up　銀河相機即時送</h1><p>正面睇係部相機，反轉睇就同部手機無分別，一部Samsung Galaxy Camera影靚相之餘，更係行Android 4.1，入3G卡，俾大家盡情發揮「Share控」病徵。而SmarTone更為呢部「銀河相機」加入唔少獨家功能，想免費試？睇完報道，答啱問題，SmarTone即時送部俾你！<br>記者：韓繼聰　攝影：黃子偉　模特兒：Cherry@Unique Model</p><p>獨家Apps　一㩒即Share</p><p>因為Galaxy Camera以Android為作業系統，所以相機可以安裝唔同嘅Apps，為相機增值。SmarTone提供獨家嘅三頁式主畫面，將拍攝同編輯相片嘅Apps分別放置在左右兩邊，設計簡單，實際用起來的確順手好多。主畫面有自家設計外，獨有的《Shoot to post》就一定啱晒極愛Share嘅港人，只要一按就可以即時影相兼Share去《Whatsapp》、《Social Mobile》或者《Gmail》，方便到極。另外，雖然Galaxy Camera形同一部手機，但相機始終比手機冇咁私隱，借俾人用嘅機會大好多，所以SmarTone加入《Google Logout》同《My Folder》 Apps，前者一㩒即可Logout全部Google服務賬戶；後者則可為相片保密，方便保障私隱。</p><p>千六萬像長炮快拍</p><p>講番相機本身功能，21倍光學變焦，最Wide有成23mm，影景定Tele影遠嘢一樣夠用有突，加埋1,600萬像素CMOS，內置OIS光學防手震，實際試影，相片質素唔錯，色彩同細緻度都令人滿意，只係有點Noise。另外，佢亦配置4.8吋1,280×720 Touch芒，相機嚟講絕對係巨無霸級大芒，1.4GHz四核處理器，操作極為順暢，與一般四核手機無分別。內置8GB記憶及記憶卡，而SmarTone更提供《Cloud Storage Manager》無限儲存相片同影片，不過當然要注意Data用量喇！</p><p>Profile</p><p>感光元件：1,600萬像素CMOS<br>變焦：21倍<br>顯示：4.8吋觸控屏幕<br>系統：Android 4.1<br>體積：128.7×70.8×19.1mm<br>重量：305g（連電池）<br>查詢：SmarTone（3128 2828）</p><p>彈性計劃　上網隨你玩</p><p>SmarTone為Galaxy Camera提供咗幾個彈性收費，用家可以將現有月費計劃升級至Multi-SIM月費組合，每月俾多$60，即可有多1GB本地用量，並可以優惠價$3,680（原價$4,498）買Galaxy Camera；亦可選用每小時$8嘅儲值卡，用夠$24就全日任用，久唔久先影吓相嘅用家就啱晒。<br></p><p>送Samsung Galaxy Camera</p><p>問題：請寫出兩個SmarTone在Samsung Galaxy Camera加入的獨家Apps。</p><p>參加辦法：</p><p>1.參加者需將答案填妥在參加表格內，並聯同個人資料，傳真至2742 0542或2307 5869，即有機會獲獎。<br><br>2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.答中所有問題而又最早傳真的首4名參加者，即可獲得SmarTone送出的Samsung Galaxy Camera一部（價值$4,498）。<br><br>4.如沒有參加者答中全部問題，則以答中最多問題及答案最接近者獲獎。答案相同則以傳真時間最早者可獲獎。<br><br>5.得獎者將有專人通知。<br><br>6.為公平起見，SmarTone及《蘋果日報》員工、家屬不得參加是次遊戲。<br><br>7.《蘋果日報》對賽果有最終決定權，參加者不得異議。<br><br>8. 所有獎品之保養，由獎品供應商負責，《蘋果日報》概不負責。<br><br>9.參加表格上的姓名須與身份證相同，否則將被取消資格。<br><br>10.以本報傳真機所顯示的時間為準。<br><br>11.須憑報紙上的參加表格才可參加遊戲。</p></body></html>
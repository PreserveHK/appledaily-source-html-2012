<html><header><meta charset="utf-8"><title>隔牆有耳：<br>馬會擲600萬　設54平方米大屏幕 - 李八方</title></header><body><h1>隔牆有耳：<br>馬會擲600萬　設54平方米大屏幕 - 李八方</h1><p>下周日（12月9日）喺沙田馬場舉行全球最高獎金賽馬盛事「浪琴表香港國際賽事」，馬會最近都搞搞新意思，喺沙田馬場公眾投注大堂整咗部全球馬場最大嘅室內彩色電視屏幕牆，等馬迷可以金睛火眼實高清賽馬資訊。呢個大電視屏幕，最新一幅係由40部LED顯示屏幕組成。馬會總共有兩幅大型電視幕牆，估計要成600萬元先砌到，夾埋可顯示總面積達54.32平方米嘅畫面。咁大幅電視幕牆，可以同時顯示唔同影像、繪圖、文字，包括所有獨贏、位置、位置連贏同其他有關彩池。當馬匹亮相行圈時，以往嘅顯示屏只能逐隻顯示，新屏幕牆就可以一次過顯示四駒行圈嘅情況。</p></body></html>
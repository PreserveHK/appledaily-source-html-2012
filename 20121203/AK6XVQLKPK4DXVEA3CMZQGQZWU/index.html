<html><header><meta charset="utf-8"><title>胡定欣為台慶置裝</title></header><body><h1>胡定欣為台慶置裝</h1><p>【中環】胡定欣前晚6點幾單拖現身中環連卡佛，見佢猛揀頸鏈，而且仲係睇啲比較誇張嘅款式，由於無綫台慶頒獎禮今個月17號舉行，估計定欣好可能係為咗當晚頒獎禮揀定首飾，同一班姐仔鬥靚。定欣兜咗個圈之後再行去睇耳環，試咗成四、五對，結果逗留咗半粒鐘之後就買咗對波波金屬耳環離開。<br>採訪、攝影：楊浩賢、徐錦池</p></body></html>
<html><header><meta charset="utf-8"><title>馮仁昭四圍超：曾寶儀傳嫁仔仔流料 - 馮仁昭</title></header><body><h1>馮仁昭四圍超：曾寶儀傳嫁仔仔流料 - 馮仁昭</h1><p>徐熙媛（大S）同舊愛周渝民（仔仔）分手後，男方感情未有着落，近日竟然有網民爆料指佢同曾寶儀秘密撻着，仲喺清明前於澳門奉子成婚，有指仔仔順利過外父曾志偉一關，主要係曾寶儀個肚唔等得。兩位當事人噚日聽到呢個消息大笑否認，曾寶儀媽咪仲話：「絕無可能。」外母唔准，仔仔都幾難娶曾寶儀過門。</p></body></html>
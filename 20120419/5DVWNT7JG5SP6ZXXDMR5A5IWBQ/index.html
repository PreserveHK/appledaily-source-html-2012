<html><header><meta charset="utf-8"><title>鞋王死心三奶認與黃長發上床</title></header><body><h1>鞋王死心<br>三奶認與黃長發上床</h1><p>鞋王鄧劍群昨在庭上主動提及三奶李姿霆搭上港男黃長發，指李為了掩飾自己偷食而講大話，但在紙包不住火下招認：「我係有同黃長發上床，吹咩！」終令他死心。他強調打官司非為爭啖氣，亦不是要報復令舊愛尷尬，「你冇辦法擰返轉頭，我仲要面對老婆，報復啲咩？...我要攞番應得嘅！」<br>按呈堂文件記錄，鄧、李暗交七年間，相戀時常以電話短訊傳情，互稱老婆、老公。08年9月，鄧給李的短訊中寫上「肯定愛你更甚於他人，你是最好的」。鄧昨補充：「呢個係不可置疑，我要求女人同我一齊，要畀足我。」<br>轉個頭他開始狂數李：「佢話唔飲酒、唔食煙、唔去夜街，但夜晚11點走去蘭桂坊，掟低嗰女走咗去，佢同埋話好憎男人。」他提到李搭上黃長發，「佢（李）一路以嚟同我講，同黃長發只係朋友，冇上過床」。有次李跟黃由晚上11時至翌日早上6時，共處一間酒店房間，但李聲稱兩人純粹傾偈。</p><p>「今日fallinlove聽日byebye」</p><p>鄧自言：「我對佢（李）嘅感情係真嘅，佢所有講嘅嘢係大話。」鄧為挽救感情，應李父要求下，去信無綫電視高層樂易玲，提及李有三個物業，擔心被人欺騙，鄧更跟李父親身送信到樂的住所。<br>「佢（李）出面有好多男人，佢老竇都有同傳媒講……我真係好愛佢，但佢一直暪住我」。鄧續稱由始至終，對這段情有戒心，「但我畀愛情，畀忘年戀令我方向唔係好清晰」，「大家冇一紙婚書，今日fallinlove，makelove，聽日saybyebye，呢個係我worry嘅feeling」。<br>對於涉案的四個物業，鄧重申「冇話過送畀佢」，亦不會為慶祝女兒誕生而送樓，「點解生咗女要畀物業佢，唔成理由去慶祝，我唔會做囉！」《蘋果》記者</p></body></html>
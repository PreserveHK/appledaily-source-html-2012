<html><header><meta charset="utf-8"><title>趣趣地：德國電台寸爆C朗</title></header><body><h1>趣趣地：德國電台寸爆C朗</h1><p>皇馬嘅基斯坦奴朗拿度（C朗、圖）喺周二歐聯作客拜仁輸波兼被偷波砵，點知日前仲要俾一間德國電台寸，話會送佢一對德國傳統跳舞鞋。該電台主持列文話：「為咗補償C朗嘅損失，我哋會送佢一對德國傳統舞鞋，佢着住唔會入波，但會好靚仔同時髦！」</p></body></html>
<html><header><meta charset="utf-8"><title>三奶爆料　曾到大婆豪宅睇裝修鞋王送樓上限170萬</title></header><body><h1>三奶爆料　曾到大婆豪宅睇裝修<br>鞋王送樓上限170萬</h1><p>【本報訊】「鞋王」鄧劍群向前三奶追討物業案，「三奶」李姿霆續在高院爆料，指鄧曾經要求她搬近飛鵝山方便他探訪，更趁大婆外出時，帶她及其家人到鄧宅睇樓睇裝修。自稱「啲錢一世使唔晒」的鄧當年着李往揀樓時，以170萬元為樓價上限，令人嘖嘖稱奇。<br>記者：陳佩明</p><p>李姿霆（Karen）於2002年5月成為三奶，翌年5月以逾170萬元購入大角嘴港灣豪庭一單位，在此之前，鄧已表明「畀層樓我揸手，用嚟收租」。李形容：「當時同原告感情好好，好信佢，佢好錫我，保證唔夠錢供樓會補貼我，我冇嘢要擔心。」<br>李在熟悉地產業務的胞弟協助下，向鄧推介黃埔花園及海逸豪園的心水樓盤，但全被鄧否決。李說：「原告畀個budget只係170萬……話（海逸豪園）budgetover咗，黃埔花園好舊，裝修會好煩。」鄧終同意購入當時仍屬樓花的港灣豪庭。<br>2005年，李以210萬元將單位出售獲利，鄧聲稱至2009年向律師查詢始知情。李昨直指鄧講大話，他根本一早知情。<br>此外，兩人於2003年購入西貢匡湖居獨立屋，兩人到律師樓簽署買賣合約時，李指鄧向職員講明：「梗係簽長命契，佢係我老婆。」李姿霆亦確認簽署時文件上明明註明「長命契」。<br>及至2004年8月，李從查冊紀錄發現物業變成各享一半業權，她遂致電律師行查詢，獲覆是應鄧要求修改。<br>李稱：「佢（鄧）真係呃咗我，佢話兩個係一樣，冇分別。」李相信「合約明顯有人改咗」，後要求鄧撥亂反正，聲稱終得償所願，變回長命契。</p><p>購入半島豪庭要寫欠單</p><p>李補充，鄧自言藉炒樓賺大錢，主動問她「點解唔炒埋一份」，提出「幫你搞掂佢」。李透露：「原告以為我同佢一齊就好有錢，我冇為意，佢可能想showoff佢幾有錢。」<br>至於鄧在2004年購入紅磡半島豪庭物業時，着她簽署欠單給鄧名下一間公司，李坦言感到不快：「佢應承送畀我，轉頭畀張欠單我……如果無端端要我欠你公司錢，我寧願唔要囉。」<br>案件編號：HCA920/09</p></body></html>
<html><header><meta charset="utf-8"><title>福士跑車　落地兩日現銹迹</title></header><body><h1>福士跑車　落地兩日現銹迹</h1><p>【記者梁御和報道】有車主以44.6萬元購買德國品牌福士的大熱車款GolfR四驅跑車，落地兩日即發現車頭金屬位置出現大量氧化白點，驗車驚見車底多處有銹蝕。福士解釋在歐洲運送期間沾到雪地防滑鹽引起銹蝕，堅稱不影響性能拒絕換車。專家認為福士交車前沒做好清理及檢查工序，理應換車。</p><p>廠商拒絕換車</p><p>車迷陳先生訂貨近一年，近日才出廠返貨，於4月20日取車，兩日後發現問題。「打開車頭發現多件機件金屬有氧化白點，好似畀鹽水浸過，揸返福士廠上架檢查，先知車底好多地方生銹」。記者曾到驗車中心了解，見車頭組件金屬位鋪滿似是鹽份乾涸後的密集白點，車底排氣喉、傳動軸及車輪接駁位均有啡色銹迹，部份銹蝕剝落。「架車搞到咁我仲邊敢揸，但係福士只肯清銹迹，唔肯換車」。<br>香港汽車工業學會會長李耀培認為廠方在新車檢測上有明顯疏忽。「福士維修銷售沒經第三方代理，由廠方直接管理，檢測應該更加嚴謹。好明顯新車到港後冇仔細檢查，家畀人發現咗，好應該換一部新車」。<br>福士否認該車曾浸水，並解釋事件乃汽車出廠後駛至碼頭途中沾到灑在雪地上的防滑鹽，令車底及接駁位出現生銹，屬正常現象，不影響汽車性能，故會清除銹迹而不會換車。該公司承認新車落地前的檢查及清理程序有改善空間，惟未有透露多少部車受影響。</p><p>七年才會生銹</p><p>專營汽車維修美容店東主周炳輝指上述情況罕見，因車廠均會在新車金屬位置塗上防銹保護油，一般新車約行駛七年後車底才會出現輕微生銹。「就算清番銹迹，呢架車將來都會較其他車快生銹，而接觸過鹽水嘅車胎會較易老化」。<br>他補充，市面不少車房都有提供為車底上防銹油的服務，一般可維持三年不生銹，費用約1,500至3,000元。</p></body></html>
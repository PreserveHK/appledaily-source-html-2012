<html><header><meta charset="utf-8"><title>宅錄：產前後靚爆　彈彈孕婦裝</title></header><body><h1>宅錄：產前後靚爆　彈彈孕婦裝</h1><p>眼見陳慧琳、楊千嬅等粒粒星，大住個肚照樣着到鬼火咁靚出街街，就知大肚婆着衫已經不再老老土土，全靠歐洲孕婦衫品牌引入香港，再印證「懷孕中的女性最漂亮」此真理，更重要係啲衫靚到生完都着得番，夠晒慳！<br><br>記者：陳家蕊<br>攝影：周旭文<br>Model：Debby、Alia@PureModels<br>場地提供：Quandocafe（92584000）</p><p>歐美至潮孕婦裝</p><p>剛懷孕的女性，想搵一件又靚又舒服嘅孕婦衫的確有點難度！何況有了BB，開支極大，孕婦裝只能着十個月，買太貴、好似唔太抵！香港近年引入歐洲孕婦時裝品牌，最強處係由你大住肚34吋腰圍，到產後變番24吋小蠻腰，都一樣可以大派用場！<br>IsabellaOliver是向來受荷李活明星歡迎的孕婦潮牌，粉絲有JessicaAlba、MinnieDriver等，最大賣點是舒適時尚兼具多元化功能，即使同一件孕婦裝由剛懷孕至生產完畢，也可令媽咪Keep住完美體態！此品牌更榮獲頒發英國最高殊榮──Queen'sAward。另外由前模特兒KernaPage開設的孕婦時裝專門店，亦引入不少獨家歐洲品牌如Fragile、LAMade等，令各位準媽咪靚得與眾不同！</p><p>綢緞孕晚　艷壓全場</p><p>其實準媽媽在懷孕期間，應該以穿得最舒服為準則；可是胎兒逐漸長大，胸部及肚子變大後，如果撞上要出席婚宴、酒會等隆重場合，但找不到一件合身的孕婦晚裝，相信會令人幾頭痛！<br>不過大家放心！一些孕婦時裝品牌如MaternalAmerica、RipeMaternity等就有晚裝系列，多用綢緞或絲絨質地，給孕媽媽可以舒服地艷壓全場！</p><p>孕媽媽也短打</p><p>女士懷孕期間雙腳很多時候也有水腫問題，所以經常會穿着較舒服的黑色Legging修飾，而放棄平時最愛的牛仔褲。其實專為孕婦設計的牛仔褲，絕對唔會硬繃繃兼好緊，腰間更多數會改用橡筋托腹布設計，有極強承托力；最近連短褲都玩上呢種設計，令孕媽媽在炎炎夏日也可以放心短打上陣。</p><p>a.TinyFootprints（25222466）　<br>b.NineMonths（28685988）　<br>c.LineaNegra（25227966）</p></body></html>
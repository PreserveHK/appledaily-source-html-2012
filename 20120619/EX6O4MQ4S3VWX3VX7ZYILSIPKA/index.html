<html><header><meta charset="utf-8"><title>余文樂斥模作嘢</title></header><body><h1>余文樂斥模作嘢</h1><p>余文樂、何超儀、黃秋生等前晚在尖沙嘴出席《車手》首映，現場有法拉利、林寶堅尼等多架名車晒冷，擁有四架靚車的樂仔直言又想買車：「其實冇時間揸，已有兩架撻唔着。」樂仔被爆與模特兒LuLu玩情慾短訊，又被指打手槍，LuLu更指樂仔牛唔飲水唔㩒得牛頭低，對此樂仔說：「佢講乜都冇所謂，我真係唔識佢。」有指樂仔曾傳毛腿相，問他傳給誰？他說：「你話吖？唔想講，作到唔知去咗邊。」他說以後會不接不認識的電話，免再惹是非。<br>何超儀穿低胸裝露事業線，她說：「戲中要演一個婀娜多姿嘅madam，有裝假pat。」對於妹妹超雲被指似仙度拉，超儀說：「唔評論，最重要開心。」<br>採訪：魯萍<br>攝影：仇志德</p></body></html>
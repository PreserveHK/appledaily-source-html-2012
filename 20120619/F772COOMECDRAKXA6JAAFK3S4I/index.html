<html><header><meta charset="utf-8"><title>本地話題：睇歐國盃豐儉由人</title></header><body><h1>本地話題：睇歐國盃豐儉由人</h1><p>獨樂樂，不如眾樂樂。歐洲國家盃8強戰明晚殺到埋身，就算未能親身飛往波蘭或烏克蘭感受現場氣氛，也不用獨坐家中睇波，大嗌又怕嘈住家人，睇得甚為無癮。現時全港、九、新界均有不少睇歐國盃熱點，價錢豐儉由人，保證球迷睇得開心，嗌得過癮！<br>記者/攝影︰鄧永賢、林湛穎<br>歐國盃雖為四年一度的球壇盛事，但三五知己中總有不看足球的夥伴，可以同是滿足兩者的，首推既可唱K，又可睇波的卡啦OK。南華足主羅傑承旗下的REDMRKTV，除了足本播放31場歐國盃賽事外，收費亦照顧到不同顧客；由$80在K房大堂「齋睇」，或以$3,500至$5,300（視乎時段）包起南華足球隊主題房，玩通宵亦無任歡迎。據悉，歌星連詩雅及周國賢，在下月決賽直播時，更會親臨灣仔分店與球迷玩遊戲，打成一片。</p><p>德國忠實球迷愛商場</p><p>當然，睇波也不一定要消費。屯門市廣場及奧海城等大型商場也響應歐國狂熱，免費直播賽事，當中前者更是全港唯一足本直播的商場；歐國盃期間每晚皆吸引近百名球迷聚首一堂，氣氛熱鬧。自言是德國忠實球迷的Philip表示，每逢有德國直播的賽事，他也會相約友人到場支持︰「主要是自己家住屯門，來這裏免費睇波比較方便。事實上，這裏的氣氛也不錯，惟之前（分組賽）有12點早場時，人流及氣氛會好一點。」<br>至於來自德國的Henry，適逢暑假來港探望女友，得悉商場有免費波直播，也不時「遺留」女友在家，半夜隻身到商場為愛隊打氣。他說︰「雖然這裏睇波的球迷不及德國那邊多，但氣氛還不錯；如果德國可以入到決賽，也想到蘭桂坊的酒吧睇波。」</p><p>快餐店「就腳」消費低</p><p>若嫌屯門市廣場不夠「就腳」，又不想帶報紙坐在商場大堂地上睇波，連鎖快餐店麥當勞亦是不錯的選擇。全港有14間「麥記」免費直播7場決賽周賽事，然而淘汰賽階段只會直播7月2日凌晨上演的決賽。銅鑼灣廣場的「麥記」就是其中一間，全店只有一部約40吋電視，每次直播前1小時已有20多人到來霸位，開波一刻，4、50名球迷聚集在小小的螢光幕前全神貫注，氣氛尚算熱鬧。球迷陳先生說：「花十幾蚊，買雪糕和薯條一邊食，一邊睇，又有冷氣嘆，幾好。」
</p></body></html>
<html><header><meta charset="utf-8"><title>「李嘉誠劉鑾雄就真係好rich」三奶指鞋王不算有錢人</title></header><body><h1>「李嘉誠劉鑾雄就真係好rich」<br>三奶指鞋王不算有錢人</h1><p>【本報訊】遭「鞋王」鄧劍群追討物業的前三奶李姿霆，昨在高院作供進行反擊，形容鄧是個非特別成功亦非好有錢的雙非人，在她眼中「李嘉誠、劉鑾雄嗰啲就真係好rich」。另邊廂，鄧繼續公開數臭舊情人，講明李雖替他生女亦不會獲送樓慶祝，有骨說話令李淚灑法庭。<br>洋名Karen的李姿霆（41歲），於2002年跟年齡相差27載的鄧劍群發展忘年戀。當年一名任職保險的朋友介紹她認識鄧。「我3月識佢，4月已覺得佢追緊我，我哋5月開始，我做佢女朋友，5月中左右有親密關係」。<br>李成為鄧的女友後，每月獲得生活費，金額按年遞增；相戀數月後，更獲贈兩卡鑽戒連一對逾兩卡的鑽石耳環。李坦言自2000年由法國返港至認識鄧之前，一直沒有工作，在鄧鼓勵下修讀有關寶石的GIA文憑課程。隨後，她往珠寶公司應徵珠寶鑑證師，但因沒相關工作經驗，公司提議她到門市做銷售員，但她拒絕。李將事件告訴鄧，鄧回應：「你唔需要做嘢，你係我女人，（我）會照顧你所有需要，你唔需要去搵工。」李出於尊重鄧，自此沒有再求職。</p><p>鞋王：畀樓揸手唔代表送</p><p>按李的書面供詞，鄧於03年初首次提及打算買物業給李做業主，「等你有啲嘢揸手，同埋用嚟收租」。李在庭上補充，鄧購入大角嘴港灣豪庭一單位後，「同我屋企人講送層樓畀我」。鄧支付訂金及首期，她感到好開心，認為物業屬於她，單位出租後所得租金，用作歸還按揭。<br>鄧的代表大律師質疑，鄧於講話中沒有使用「送」字，「揸手」一詞可意指「有東西在手中」。李反駁：「唔可能用手揸住層樓，中文嘅意思係送畀我，佢另外同我屋企人講係送畀我。」<br>鄧曾經供稱，買入港灣豪庭只屬熱身，隨後陸續有來，但一段時間過後，鄧、李才聯名購入西貢匡湖居獨立屋。大律師問李，會否對這等待期感到驚訝。李答：「唔覺得驚訝，買樓唔係求其食餐飯，我又唔係等住佢送樓畀我，佢想送咪送囉。」<br>此外，大律師指李於02年底向鄧表示懷孕，但按醫生紀錄，李至03年3月才發現沒有來經。李強調肚皮不可能騙人，加上「我冇理由呃到佢三個幾月，我要同佢上床」，反指鄧「想抹黑我，話我講大話呃佢」。<br>相反，李姿霆記得2002年尾一天，如常跟鄧劍群到酒樓午膳時，「我見到隔離枱BB好得意，我望住佢，原告（鄧）問我『你好鍾意細路』，我話『係，我好鍾意』，佢話『你咁鍾意，我哋可以生一個，最緊要我有錢』」。<br>案件編號：HCA920/09</p></body></html>
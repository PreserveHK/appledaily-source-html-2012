<html><header><meta charset="utf-8"><title>NBA趣趣地：3度加時打殘老馬</title></header><body><h1>NBA趣趣地：3度加時打殘老馬</h1><p>衞冕嘅小馬今季俾人笑嚴重老化，周一作客爵士，就要打足3次加時先分到勝負，真係難為奴域斯基（左）、傑特、泰利等老人家。33歲奴域斯基全場打咗53分鐘，幫小馬攻入40分，但始終拳怕少壯，爵士都以123:121險勝。比「德國槍」年輕超過6年嘅艾謝菲遜，全場貢獻28分同26個籃板球，交出「大雙雙」㖭。</p></body></html>
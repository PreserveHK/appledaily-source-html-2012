<html><header><meta charset="utf-8"><title>偷食愧對老婆</title></header><body><h1>偷食愧對老婆</h1><p>杜汶澤和田蕊妮於05年結婚，七年之癢尚餘幾天，相信可以平安度過，阿澤說：「太太16歲識我，如果我哋好彩行到尾，佢一生只得16年冇我喺隔籬，早兩日我過澳門探班，佢問我點解對佢咁好？我話以前對你好差咩？佢話：『簡直離X晒譜！』」阿澤搖頭自爆：「以前自己好離譜，試過太太返到屋企，見到我同個女仔一齊，衣衫不整。」</p><p>親眼目睹老公出軌，難得阿田仍冷靜地為老公着想，阿澤內疚說：「佢話我點對佢唔重要，最重要點對自己，萬一我車住條女俾人影到，有冇諗過自己玩完？佢永遠唔介意我點對佢，只介意我點對自己，過咗咁多年，我嘗試學過唔同生活，到頭來發現最好係老婆，呢幾年老婆唔check我，我問佢點解咁信我？老婆話：『我唔驚，我使乜睇住你，黎智英會睇住你！』哈哈，好多男藝人老婆，其實暗地裏喜歡傳媒。」</p></body></html>
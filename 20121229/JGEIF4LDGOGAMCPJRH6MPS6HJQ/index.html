<html><header><meta charset="utf-8"><title>堵截雙非　<br>
港府抽水提釋法</title></header><body><h1>堵截雙非　<br>
港府抽水提釋法</h1><p>名店外港人不可以舉機；醫院卻容許內地孕婦打邊爐。悠悠亂世我罵你是蝗蟲，你說我是狗，奶粉買不到、走路要閃避、購物要說「Wo yao zhe ge」（我要這個）。2012年開始，香港人睜開睡眼驚覺天已變。中港矛盾累積自回歸之始，爆發於2012，市民光復上水站、揮舞龍獅旗拒絕赤化，一度被屈搞港獨。遊行的不是孕婦就是新面孔，港人急於求成，造就政府「抽水」，一石二鳥施釋法魔咒。香港是否撐得住，還看是否接受釋法堵雙非這魔鬼交易。<br>雙非孕婦去年底搶閘「走火」，火頭延綿至今，去年初產龍鳳胎的鄭太是受害人之一。<br>鄭太因已預約的瑪嘉烈醫院初生嬰兒深切治療部爆滿，醫生為免龍鳳胎不能入住深切治療部，凌晨時分將她送往屯門醫院，「好唔忿氣，我已經預約咗，點解要我山長水遠去屯門，當時好似叫天不應，叫地不聞」。<br>龍鳳胎出生後，鄭太一個月只帶他們出街一、兩次，主因是自由行逼滿街，又擔心兒女被拐帶，「連親戚朋友都話有冇搞錯，唔帶BB出嚟睇；但係連地鐵都逼唔入」。<br>聖誕節，鄭太想帶龍鳳胎到商場與聖誕老人合照，但尖沙嘴「俾自由行霸住晒，冇心情去行」。</p><p>網民登反「蝗蟲」廣告
</p><p>為了討回權益，鄭太參與網上「反內地孕婦來港產子群組」做義工，多次上街，政府圖以釋法解決雙非問題，她坦言不太理解法律，「總之搞得掂就得」。<br>1月初發生的D&amp;G禁拍風波，加上其後北大教授孔慶東罵港人是狗，令矛盾推向新高峯。兩個政見南轅北轍的討論區─高登與親子王國，破天荒合作在報章登反「蝗蟲」廣告。負責籌款的高登仔「林早逝二世」表示，當時親子王國有媽媽不滿買不到奶粉，表示想登報反雙非，初時只「食花生睇戲」，其後因看不過眼親子王國版主打壓，決定出手相助。<br>廣告有隻大昆蟲站立在獅子山上，被平機會指可能屬歧視，「學特首用語言偽術，點樣睇個隻嘢，真係對號入座。如果你覺得係蝗蟲，即係你認同大陸人好似蝗蟲」。他指，最初想登的版本是有大群蝗蟲佈滿獅子山，將獅子山咬得體無完膚，再配上「要不是香港人投資大陸，大陸早就完蛋了」的語句，但他擔心會激起反彈而打消念頭。<br>林早逝二世認為，中港矛盾存在已久，「其實大家可以求同存異，唔好踩到對方底線，你去到人哋嘅地方，尊重人就冇呢個問題」。<br>可惜過去一年，矛盾越來越深，「奶粉冇平到，上水站淪陷」，他坦言網民可以做的已做了，若問題仍未能解決，「惟有將矛盾指向香港話事嗰個，因為你解決唔到問題，問題惡化，就解決你先」。</p><p>北京攻心計扮打救港人</p><p>以「拒絕香港赤化」為競選口號的立法會議員范國威直言，中港矛盾影響民生，連過往不關心時事的巿民也走上街頭，「呢種矛盾唔單係局限喺政治層面，唔係淨係中聯辦幕後操控選舉咁簡單，民生議題嘅動員能力絕對唔比單純要求民主社會嘅人低」。他擔心如果問題繼續累積，街頭發生集體毆鬥事件等的風險會越來越高，令問題一發不可收拾。<br>范國威又指，律政司以釋法為「解藥」，實際是看中香港人急於求成，「梁振英好狡猾，北京就攻心計，等阿爺用一個君臨天下嘅姿態嚟打救，香港要頂住，睇怕唔容易」。<br>記者　陳沛冰　張嘉雯　梁德倫</p></body></html>
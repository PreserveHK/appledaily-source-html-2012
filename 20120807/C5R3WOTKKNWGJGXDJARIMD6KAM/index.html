<html><header><meta charset="utf-8"><title>極速染紅部份學生反感「只講共產黨好嘢」</title></header><body><h1>極速染紅<br>部份學生反感「只講共產黨好嘢」</h1><p>前日下午，紅色之旅結束了湖北行程，200多人搭高鐵到深圳，之後再回香港，記者上前與多名香港學生攀談，了解他們的旅行感受，發現他們反應不一；有人大談對共產黨的了解，認為「黨對國家貢獻良多」，亦有學生感覺整個行程被人洗腦。</p><p>「我相信自己懂得分析」</p><p>「看到長江三峽大壩排洪，感覺到水利工程好偉大。」自言第三次參加紅色之旅的中六生Tracy，早前透過面試，成功獲選參加高鐵湖北行；她總結行程時認為加深了對中國國情的了解，其中感受最深是三峽大壩行程，但當被問及三峽大壩被指帶來環境及民生問題時，Tracy當場「O嘴」，停頓數秒後說：「（導遊）大多數都冇提到……。」<br>Tracy並對參觀軍營及軍人表現讚口不絕：「覺得佢哋高大有型，仲睇到濃厚嘅愛國情感。」她更為共產黨定調：「黨有好有唔好，當中有好多貢獻；雖然俾人批評，但我相信自己懂得分析……，其實共產黨對中國有好多貢獻！」<br>首次參加的中六生陳同學則坦言，不滿主辦單位講述革命歷史時，「全部只講共產黨嘅好嘢」，有時甚至不惜曲解歷史，「講歷史，淨係講毛澤東點好點好，帶領中國走向民主國家。」他並說，「佢哋成日講黨為人民服務，我覺得調轉頭係人民為黨服務。」
</p><p>男團友熱到唔知講乜</p><p>他慶幸「（湖北）熱到唔知（導遊）講乜，洗腦就有嘅，但洗唔到我個腦啫！」不過他擔心年紀尚輕的學生參加有關課程，經過多日解說後，「直情可以洗晒腦咯！」<br>《蘋果》記者</p></body></html>
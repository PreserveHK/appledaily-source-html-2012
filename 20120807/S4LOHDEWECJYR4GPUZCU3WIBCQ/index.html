<html><header><meta charset="utf-8"><title>思捷新CEO腳頭好股價升28%　被轟唔夠班</title></header><body><h1>思捷新CEO腳頭好<br>股價升28%　被轟唔夠班</h1><p>【本報訊】曾接連有高管跳船的思捷環球（330），以「天價」向Zara母公司Inditex挖角，聘請完全沒有行政總裁經驗、現僅為Inditex分銷及營運總監的JoseMartinez擔任新CEO，底薪加穩袋花紅首年年薪高達425萬歐元（約4100萬港元），高過Inditex現任主席兼CEO。<br>記者:吳綺慧　陳健文</p><p>這名新任打工皇帝Martinez，見工亦只見過思捷副主席鄭明訓，至於餘下董事會成員則全部未見過。有外資分析員質疑，思捷新CEOMartinez「唔夠班」，少策劃經驗，擔心公司是否「急就章」。「佢喺Inditex最高位係『分銷及營運總監』，都係執行角色，同需要有view嘅CEO性質好唔同。唯一叫做好嘅係佢來自國際級零售集團，算叫『木門對木門』。」</p><p>向Zara母公司挖角</p><p>儘管新CEO成效未見，但思捷股價昨已先行，消息一公佈後最多曾爆升近40%，最後收市報12.76元，全日飆28%，單日市值暴升36億元。思捷多隻認購窩輪亦暴漲，其中摩通的15446思捷輪飆逾11倍。<br>基金經理認為思捷暴漲，大部份是靠沽空平倉盤帶動，因新CEO上任後思捷改革計劃將吉凶難料，故先行平倉為最保險做法。<br>昨日思捷在下午5時30分舉行投資者會議，具參與會議的基金經理表示，非執行主席柯清輝透露思捷董事局從未見過Martinez，物色工作主要由鄭明訓負責，最後交由董事局「拍板」成事。<br>Martinez不屬於Inditex董事局內，記者翻查Inditex過去7年的年報，亦找不到關於他的一言半語。對於Martinez在Inditex內屬「第幾把交椅」？鄭明訓昨日在記者會上沒正面回應，但強調Martinez在Inditex中「責任好大」：「因為Inditex喺家族公司，架構可能神秘啲，大家google唔到，但我哋搵調查公司查過晒，好清楚佢嘅成績。佢喺分銷同供應鏈方面好有經驗，Zara最強亦係呢樣嘢，會幫思捷轉做fastfashion，加快貨品落舖嘅時間。」<br>至於實行了一年的品牌改革計劃，最後如何收科？鄭明訓則以「跑馬」來做比喻：「好似跑馬咁，跑跑吓如果唔對路，都會調整吓啦；Martinez在9月上任後會同團隊一齊檢討計劃，到時再決定有無嘢會改，但我覺得應該唔會有大變動。」</p><p>首年人工高范德施70%</p><p>對於思捷如此高薪「挖角」，首年人工較前任CEO范德施高出70%，鄭明訓指是范德施當年願意收多些認股權，但今次情況有別：「始終人哋做得好哋哋，佢過來對個人career都有冒險性，所以會多啲現金；但計埋認股權，佢嘅人工都唔係高咗好多。」</p><p>思捷新行政總裁JoseMartinez</p><p>‧現年42歲<br>‧曾在Inditex工作9年，最高職位為集團分銷及營運總監<br>‧擁有工商管理學士及碩士學位<br><br>底薪：150萬歐元<br>保證花紅：150萬歐元<br>簽約花紅：125萬歐元<br>整體人工：425萬歐元（勝）<br>酌情花紅：150萬歐元<br>認股權：500萬份</p><p>思捷現任行政總裁范德施</p><p>底薪：150萬歐元<br>保證花紅：100萬歐元<br>整體人工：250萬歐元<br>酌情花紅：200至250萬歐元（勝）<br>認股權：800萬份（勝）</p><p>Inditex主席兼行政總裁PabloIsla</p><p>底薪：258.1萬歐元（勝）<br>整體人工：258.1萬歐元<br>酌情花紅：172.5萬歐元<br>認股權：沒有具體披露</p></body></html>
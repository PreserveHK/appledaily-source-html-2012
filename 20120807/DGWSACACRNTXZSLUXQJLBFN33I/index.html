<html><header><meta charset="utf-8"><title>宅錄：HomeSquare開倉　阿霽$489.9示範單位</title></header><body><h1>宅錄：HomeSquare開倉　阿霽$489.9示範單位</h1><p>開倉等於買舊貨？做人唔好咁負面！生活達人歐陽應霽，帶大家搶先行HomeSquare「香港家居折」，只係用咗$489.9就砌咗呢個示範單位，佢話不死嘅黑白色調，簡單就營造出潮爆家居；嚟緊12號「開倉」救萬民，點解要早幾日講，因為預定時間畀你排隊嘛！<br><br>記者：胡靜雯<br>攝影：陳盛臣<br>模特兒：Wing@PureModels</p><p>1</p><p>IKEAVATE座枱燈，設計十分簡約，容易融入居室。<br>原價：$99.9<br>特價：$59.9/a</p><p>2</p><p>FrancfrancRACCOLTA杯，利用不同字母拼出你和他的名字。<br>原價：$50<br>特價：$20/b</p><p>3</p><p>KukaWatton儲物功能茶几，可隨意轉動內置儲物櫃。<br>原價$590<br>特價$100/</p><p>4</p><p>BaxDesignMissBAntishook透明椅子，不同光線下能折射出不同層次感。<br>原價：$2,500<br>特價：$100/d</p><p>5</p><p>FrancfrancPLOVER地毯，設計感強烈，亦易於與任何家居設計配搭。<br>原價：$2,100<br>特價：$210/b</p><p>黑白百搭　品味提案</p><p>須知掃平貨並唔係掃垃圾！無考慮家居設計主調同承受力，見平就買？通常到最後都係要黯然放去堆填區，嘥錢又唔環保！<br>阿齋話向來喜歡黑白色調，家具亦多以此為主調色：「這個是永遠穩陣的配搭，剛柔並重極具時代感！」不過除咗首選黑白家具產品外，當中還有一點竅門：「揀選流線型、線條利落的家具，可以將家居營造出一種明淨簡約的風格，兼可大大加強空間感及舒適度；想在簡約之中帶點不平凡？可來一點少少撞色！」「不過亦知香港近年好多人喜愛北歐原始簡約風，那麼你就要挑選一些顏色較自然及富質感的素料質家具。」<br>「大家掃貨時應考慮家居的主題，例如可從喜愛的色調、物料素材、生活習慣，甚至是功能性出發，然後才物色適合的品牌。如果偏好北歐原始簡約風味，或喜歡撞色的朋友可考慮IKEA；着重設計感和細節的朋友可考慮Francfranc；如果你是較年輕時尚的，我也會推薦既親民又富質量的Kartell；想為家居加一些玩味小點綴的話，Homeless的家品，永遠都是自用或送禮的好選擇。」</p><p>一折平貨　入手攻略</p><p>每次開倉都總有一啲最平貨，當然貨量都會相對較少！一折產品係今次折扣最強產品；當中最搶手係茲曼尼CelticsGrade3梳化，以全水牛皮做面，坐落完全感覺到真皮嗰種厚重感，不過數量只得一張！另外佢個實木書架都非常正，全實木製，要成兩個人先抬得郁，$798有如此貨色，真係從所未聞。</p><p>$888買三件家電</p><p>今次開倉除了大大件家具，估唔到連細件家電都有，太平洋電器以$888一口價，任揀右列十件貨品中三件；當中最搶手一定係長期熱賣嘅Gemini微波爐，好多家庭煮婦都讚佢擰掣式，相對電子式按掣會耐用好多；Bestron燒烤爐亦屬必買，強玩2000W！燒塊牛扒真係幾分鐘熟，家有環保露台者最啱，乾淨過你用炭爐多多聲，不過相對爐面較細，你要有服務大眾嘅心理準備。</p><p>家庭煮婦精選</p><p>早晨全餐精選</p><p>1.Gemini4.5L電熱水壺（原價：$498/i）<br><br>2.Frigidaire多功能多士爐（原價：$398/i）<br><br>3.Frigidaire二合一攪拌榨汁機（原價：$698/i）</p><p>a.IKEA（ShopL5-L6）<br>b.Francfranc（Shop110-112）<br>c.KUKAHOME（Shop212）<br>d.baxdesign（Shop239）<br>e.理想空間（Shop228）<br>f.Giormani（Shop207）<br>g.FocusProshop（Shop341）<br>h.原木生活（Shop216）<br>i.太平家庭電器（Shop203）</p><p>排頭四送PhilippeStarck凳</p><p>「香港家居折」於8月12日進入第二階段，推出全新減價品高達30,000件，總折扣金額達1,000萬元！預咗去排隊者要留意，首四名「排隊黨」可獲設計大師PhilippeStarck的MastersChairs一張（$1,680）；回顧上次首輪排隊經驗，首二小時人流量達50,000次，而排頭位嘅市民喺早一日嘅中午十二時開始排隊，想食呢份「免費午餐」？大家執生喇！<br>熱辣辣唔想排、又想着數？都有！逢周六、日去掃貨，亦有一個「雙重免費優惠」，包括「最低金額發票」之50%現金禮券回贈，同$100宜家禮券。</p><p>HomeSquare第三屆「香港家居折」第二階段</p><p>日期：8月12日至8月26日<br>時間：中午12時至下午10時<br>地點：HomeSquare（新界沙田鄉事會路138號）<br>電話：26340666</p></body></html>
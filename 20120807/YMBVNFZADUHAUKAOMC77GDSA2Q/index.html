<html><header><meta charset="utf-8"><title>鄭秀文踢腿晒鞋底</title></header><body><h1>鄭秀文踢腿晒鞋底</h1><p>跑步已經成為鄭秀文（Sammi）日常生活嘅一部份，佢早排幫鞋履品牌拍廣告，雖然要做啲超高難度嘅踢腿動作，但完全難唔到Sammi，柔軟度直頭拍得住班體操選手。Sammi話希望將運動有益健康嘅訊息傳開去，感染大家「愛運動、愛自己、愛生命」。</p></body></html>
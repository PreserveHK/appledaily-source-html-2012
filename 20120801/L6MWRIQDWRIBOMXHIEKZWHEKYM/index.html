<html><header><meta charset="utf-8"><title>夏日求驗客：紅魔紅軍變雙胞 - 求驗客</title></header><body><h1>夏日求驗客：紅魔紅軍變雙胞 - 求驗客</h1><p>紅魔早前宣佈同美國汽車商通用汽車旗下嘅品牌雪佛蘭簽咗份7年合約（圖），每季贊助費高達2,500萬鎊，喺14/15球季就會正式生效，到時件波衫就會取替家個心口贊助Aon。不過，雪佛蘭幾日前先同曼聯死敵利記簽咗5年合約，成為佢哋嘅汽車贊助商，但就唔知件波衫會唔會有佢哋個商標，淨係知家英超雙雄都食緊雪佛蘭嘅茶禮。</p></body></html>
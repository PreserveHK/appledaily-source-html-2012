<html><header><meta charset="utf-8"><title>羅大佑讚台國民教育好</title></header><body><h1>羅大佑讚台國民教育好</h1><p>羅大佑前晚在紅館開騷，請來葛民輝和葉蒨文（沙麗）任嘉賓，其中羅大佑和阿葛合唱《皇后大道東》，唱畢羅大佑笑言：「我終於搵到一個國語爛到好似我啲廣東話嘅人。」<br>沙麗表示跟羅大佑相識多年，她說：「我記得當年你好鍾意去台灣一間小店食牛肉麵，仲有一個人同你去食。」沙麗暗示該人是當年跟羅大佑拍拖的張艾嘉，他笑言：「都唔怕講，係張艾嘉，仲有林青霞同秦漢。」羅大佑又跟兒童合唱團合唱《戀曲2100：家》，他說：「人最重要係家，呢啲係台灣式國民教育。」事後在後台訪問，提到近日香港推國民教育惹反對，羅大佑只說：「台灣國民教育唔錯，其他唔講。」<br>採訪：胡比<br>攝影：葉君海</p></body></html>
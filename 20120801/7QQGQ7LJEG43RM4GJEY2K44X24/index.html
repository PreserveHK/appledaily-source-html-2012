<html><header><meta charset="utf-8"><title>仍未見頂租金三年內飆近80%</title></header><body><h1>仍未見頂<br>租金三年內飆近80%</h1><p>中原地產九龍商舖部區域營業董事黃東雄表示，金魚街約有百多間地舖，08年前租金波幅不大，「當時主要租戶都係金魚舖，千呎地舖租金維持8萬蚊左右，一加少少租，佢哋就會頂唔順搬走，所以租金一直平穩」。</p><p>成交價增幅倍數計</p><p>09年政府的活化計劃出爐後，多出不少連鎖食肆進駐「搶舖」，舖租也於三年間不斷飆升，現時月租動輒14萬至15萬元，每呎租價約150元，升幅近八成，預料在「活化」後仍有上升空間。「09年係一個轉捩點，開始有食肆入場，吸埋火車站嘅自由行客，人流增加，業主加租唔怕無承接。舊有嘅金魚舖就開始搬走、或者向高空（樓上舖）發展」。<br>黃東雄續指，除租金外，舖位的成交價升幅更以倍數計算，本年6月通菜街153-159號C、D相連地舖，面積2650方呎，以1.76億元成交，現時租客為民華餐廳，月租30萬元。相比09年6月該街203號連閣樓的2000方呎地舖，成交價只是2780萬元，當時由城市水族租用，月租8萬元。</p></body></html>
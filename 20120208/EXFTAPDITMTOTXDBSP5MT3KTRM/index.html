<html><header><meta charset="utf-8"><title>HappyValentine對對碰：打格情侶</title></header><body><h1>HappyValentine對對碰：打格情侶</h1><p>情侶裝係咪事必肉麻兼老土？FullGear一式一樣打扮當然過時又難突出個人Style，隨時被人笑到面黃。想趁住情人節高調晒命晒Taste，最重要係揀中潮流元素去襯，着重互搭的細節。你睇超雲山聰的黑金Look已經係最佳示範。以下幾大元素，當中又以永恒格仔最無死錯人。<br><br>記者：雷福財<br>攝影：伍慶泉<br>模特兒：Katya、Julia@StarzPeople<br>化妝：呂旻熹<br>髮型：Guardi@P.O.PHairdressing</p><p>民族Look　物料撞物料</p><p>日本男女幾乎日日民族Look，貪佢夠Unique變化多。今季BurberryProrsum打正旗號大玩民族元素，大量刺繡、牛角、藤織物、舊金屬釦、幾何木珠一一注入春夏服飾內，並採用大量褐色為主色調，明顯是民族High-end版，星級StylistFayeTsui教路：「首先唔好揀同一個色系，改以同一個物料，例如藤織撞藤織，咁先攞到象徵意義同時較易Carry。」
</p><p>深深淺淺　同料唔同款</p><p>想Casual一點，玩牛仔布就Fit晒。由Jacket到Jeans同短裙，搭法夠千變萬化，Rock又得、SmartCasual更得。要同你位牛郎襯得匹配，秘訣係玩洗水色Tone，女的要揀穿淺色洗水Tone服飾，而男則相反。其次都係款式要有所不同，如牛仔褸襯牛仔恤衫，咁先係最牛的情侶配搭。</p><p>（左）Replay女裝藍色牛仔褸$8,390及金色TopDress$4,290；Replay男裝藍色牛仔恤衫$2,290、男裝紅色和風圖案PrintTee$850及男裝洗水Jeans$3,190/e</p><p>好色情侶　Two-tone無死</p><p>Two-tone式着法向來是搶眼打扮，想同愛人齊齊撞到爆，揀色切忌一色一樣，而Top或下身最好是不同款式。Faye：「頂盡揀一種顏色相同，過多就會太刻意同無咗層次；揀款可以短褲撞熱褲或長褲撞裙，總之唔好一樣。如果係玩圖案式搭法亦一樣，就算大家都係ZipUp，都唔好同色，望落就會舒服啲。」</p><p>（右）H&amp;M女裝橙白色Tee$249及粉紅色HotPants$199；H&amp;M男裝橙色背心$149及鮮黃色短褲$299/c</p><p>打破「格」膜　玩長短打</p><p>格仔向來是長青元素，佼佼者有渡邊淳彌的JunyaWatanabe，其不按章的Patchwork手法更是TradLook系人士之愛物。今季添入女裝的PinkLine，將男裝恤衫幻化成長裙，打造一長一短、一深一淺組合Fit爆造型。而一類似牛仔布料的FakePrint亦屬本季另一重點。
</p><p>（左）JunyaWatanabe女裝白色長身Patchwork恤衫長裙$3,800及女裝牛仔FakePrint工人褲$7,700；JunyaWatanabe男裝藍色Patchwork格仔恤衫$4,900及男裝藍色闊身Jeans$7,700/b
</p><p>（右）mercibeaucoup,女裝綠色圖案ZipUp$3,199及女裝藍色波點長褲$1,999；mercibeaucoup,男裝藍色圖案ZipUp$3,399、男裝藍色圖案恤衫$2,499及男裝藍色Jeans$3,899/d</p><p>a.BurberryProrsum（28683511）<br>中環歷山大廈地下G5、1樓101A號舖<br><br>b.JunyaWatanabe（28689234）<br>中環雲咸街22號<br><br>c.H&amp;M（21109546）<br>中環皇后大道中68號<br><br>d.I.T（28907329）<br>銅鑼灣希慎道1號<br><br>e.Replay（23772665）<br>尖沙嘴海港城港威商場2520-21號舖<br><br>f.LaneCrawford（21183388）<br>中環ifcmall3樓<br><br>g.MissSixty（34882097）<br>尖沙嘴K11116號舖&#13;</p></body></html>
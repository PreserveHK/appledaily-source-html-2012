<html><header><meta charset="utf-8"><title>回應小金姐弟戀快狠準小儀：唔排除同金剛</title></header><body><h1>回應小金姐弟戀快狠準<br>小儀：唔排除同金剛</h1><p>由台灣來港發展的31歲過江龍金剛，憑半鹹淡廣東話、爆笑形象火速上位，感情生活多姿多采的他，繼與緋聞女友前港姐張嘉兒、台灣辣妹女友Ashlee連環分手後，有指花弗金剛最近與41歲的拍檔阮小儀擦出愛火，小儀昨日在電話說：「唔排除同金剛㗎！」</p><p>金剛來港發展四年多，不單事業有成，連感情生活亦相當精彩，金剛繼有傳與前港姐張嘉兒拍拖四年外，數月前他在facebook內承認與台灣辣妹Ashlee拍拖，不過原來兩人在去年十月已經秘密分手。<br>回復單身的金剛，不愁寂寞，最近有傳因主持無綫飲食節目《街坊廚神》與阮小儀日久生情，兩人毫不避忌公然微博傳情，又經常出雙入對。</p><p>繼續打情罵俏</p><p>對於小金姐弟戀一事，金剛昨日在電視城以半鹹淡廣東話否認：「好好笑，今朝打過畀小儀，俾小儀鬧爆，話『係咪因為你紅所以俾人寫緋聞，搞到我冇仔媾』，我答佢『你都41，我就得31，搞到我冇女埋身，變成黃金單身漢』。」<br>金剛透露十月時已與台灣女友分手，對於早前在facebook內不斷怒斥前女友對他諸多誣衊之留言，金剛表示：「我係話以前女朋友嘅朋友，唔係講我以前嘅女友，當時真係好嬲，嬲至會咁講嘢，事後諗番都好後悔，我會刪除留言。」<br>小儀昨日接受本報電話訪問時哈哈大笑否認說：「我不嬲對金剛都有好感嘅，佢係個好男仔，咁我又同佢咁friend，佢鬧我『我仲有大把青春，家俾你累死』，我都同佢講『我冇乜青春，都俾你累死呀』。」</p><p>森美笑冇可能</p><p>記者再致電森美，他劈頭第一句即斷言：「冇可能！金剛一向只鍾情性感又有身材嘅靚女，阮小儀一樣都冇，我敢以我餘下嘅銀色旅途作賭注。」他更抵死地踢爆小儀：「我晚晚撞到小儀同四、五個男人去飲嘢，佢好多男仔㗎，醫生、律師、會計師、飛機師，乜師都有，但小儀眼角高，揀唔啱。」他更笑言會繼續嚴苛對小儀：「直到只要有個男仔肯畀啖飯佢食，佢都飯應嫁人為止。」<br>對於被森美數落，小儀回應說：「就係因為我眼角高，所以我又點會揀呢個光頭佬金剛呢？」究竟她的擇偶條件有乜要求？她爽快地說：「傾得埋就得，所以唔排除同金剛㗎，但現階段一定唔係。」<br>採訪、攝影：陳玉琼、何慧斯、楊潔雯</p></body></html>
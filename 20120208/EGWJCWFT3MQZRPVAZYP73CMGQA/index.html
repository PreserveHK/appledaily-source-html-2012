<html><header><meta charset="utf-8"><title>熱賣周邊：《街霸×鐵拳》四版本登場</title></header><body><h1>熱賣周邊：《街霸×鐵拳》四版本登場</h1><p>越近三月，一眾格鬥迷就越係緊張！事關《街霸×鐵拳》快將雙平台發售，PS3同XB360都有得玩。香港行貨最新消息，同期將有四種版本推出，除淨Game版外，仲有連專用手掣及大型Joystick同梱版本，不過要數最吸引，首推「亞洲特別版」，包含全角色招式卡套裝、特殊完整下載卡等，仲有收納46首曲目嘅原聲大碟！而且亞洲特別版更附送兩隻「搖頭公仔」擺設，起初只覺好熟口面，但認唔到係咩角色，後來先發覺原來係兩大製作人小野義德同原田勝弘嘅嘜頭。可能驚大家無咁快適應新系統、輸得多發老脾時，可以彈個搖頭公仔發洩吓！</p><p>《街霸×鐵拳》</p><p>淨Game（$368）<br>亞洲特別版（$488）<br>Joypad特別版（$658）<br>Joystick同梱裝（$1,588）</p></body></html>
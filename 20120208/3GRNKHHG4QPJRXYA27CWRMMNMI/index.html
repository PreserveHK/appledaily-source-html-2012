<html><header><meta charset="utf-8"><title>職員歪理《蘋果》不刊登先退錢</title></header><body><h1>職員歪理<br>《蘋果》不刊登先退錢</h1><p>被影裸照及碌爆卡的淇淇，日前要求記者陪她往美容院投訴，一走入美容院，淇淇即全身發抖，連話都說不出，女職員Joan否認拿客人的信用卡過數購買療程︰「梗係唔會啦，如果係咁佢唔會簽咗十幾個名啦……」</p><p>逼同記者簽協議退七萬</p><p>對於客人要求取消單據，Joan直言：「有呀，當然有，不過我冇嘢講，你問寫字樓。」當記者與淇淇離開後，一名姓鄭女職員，即致電她︰「你咁大個人，簽張單，喺香港法律代表乜你應該知㗎，我可以話畀你聽，呢張單我哋唔會退㗎！如果你堅持搵嗰啲記者，我哋會搵律師跟進，亦會出信畀你囉！」聲大夾惡講足十分鐘。<br>一星期後，美容院突然向淇淇提出和解方案，指兩個月後可退還七萬元，但前提是《蘋果》不刊登報道。但數日後又改變要求，指淇淇需與記者簽訂協議，答應不登報道才辦理退款手續。<br>日置於2010年10月開業，老闆為傅燕卿，據傅除以百萬酬金找JessicaC.做代言外，中環分店開業時，更找來名模陳嘉容和貝安琪等撐場。《蘋果》記者</p></body></html>
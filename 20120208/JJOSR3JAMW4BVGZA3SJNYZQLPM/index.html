<html><header><meta charset="utf-8"><title>馮仁昭四圍超：天明寸盈盈等嫁等到黐 - 馮仁昭</title></header><body><h1>馮仁昭四圍超：天明寸盈盈等嫁等到黐 - 馮仁昭</h1><p>洪天明同湯盈盈噚日拍檔亮相鄭裕玲主持嘅無綫節目《財智達人II》，兩人老友鬼鬼，一見面即互寸，洪天明經常喺盈盈面前提起佢男友錢嘉樂，又話盈盈成個人投資喺錢嘉樂身上，搞到佢無言以對，洪天明更爆：「盈盈見到我老竇叫老爺，係咪黐線。」</p><p>情人節有着落</p><p>洪天明無時無刻提住錢嘉樂，話希望盈盈嫁得出，不過錢嘉樂話三、五年娶佢，加埋八年，等吓啦。講到情人節有乜嘢節目，洪天明就話14號會由日本趕返香港陪女友周家蔚，仲好寸嘴同盈盈講：「你男友（錢嘉樂）都有機會趕返嚟，不過唔係陪你。」之後繼續話：「佢會畀驚喜送嘢畀你，送你一程。」被狂寸嘅盈盈撒嬌話：「都話唔同佢一齊做訪問。」<br>洪天明下月娶周家蔚，籌備得差唔多，佢好想追龍B，但又怕太大競爭，樣樣要爭。另外，湯盈盈投資唔叻，十幾年前被鍾慧儀呃咗20萬，吸取咗好大教訓，現時唔會同朋友有錢銀轇轕，男友就另作別論。</p></body></html>
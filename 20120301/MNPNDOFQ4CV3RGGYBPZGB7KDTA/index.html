<html><header><meta charset="utf-8"><title>特首「戲假情虛」網民狂插</title></header><body><h1>特首「戲假情虛」網民狂插</h1><p>【本報訊】特首曾蔭權昨日在立法會特別答問大會「欲哭無淚」致歉，又稱棄租深圳豪宅；惟網民對他「戲假情虛」不收貨，狂插曾蔭權「啲戲仲屎過陳浩民」，要求廉署起訴他及要求他下台謝罪。</p><p>替梁錦松不值</p><p>一眾網民對曾蔭權的「哭樣」不以為然，有網民譏諷他虛偽，指:「係咁意用啲眼藥水都好吖，家夾硬必都冇，屙屎屙唔出咁！」亦都有網民揶揄指：「曾奴啲戲仲屎過陳浩民，唔租層樓當無數」、「曾蔭權哭？可能佢諗緊，唔租深圳咁租邊度？唔通要瞓隻豬個地牢。」「冇得住五千萬豪宅，俾我都喊啦！」<br>網民「天使萊利」更義正嚴詞說，看見曾蔭權哭，「就深深明白到，人是不見棺材不流眼淚……你們官商勾結時，有否對窮人有一絲憐憫？你覺得寃屈想哭，你有否想過，你在新加坡說香港沒有住屋問題，那些窮到要瞓街的香港人有多寃屈？」<br>曾蔭權放聲扮哭但拒辭職，令網民替因為偷步買車而下台的財政司前司長梁錦松不值，「Paptimus」指：「啲眼淚唔服氣谷唔出係咁，只可以講松松真係慘。」<br>有網民要求廉署「落charge審佢一審，先至順返條氣」，並建議「俾香港人每人吐（曾蔭權）一口口水」。</p></body></html>
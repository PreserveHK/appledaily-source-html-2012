<html><header><meta charset="utf-8"><title>五大模營寫真混戰Mia、Mika情敵鬥剝</title></header><body><h1>五大模營寫真混戰<br>Mia、Mika情敵鬥剝</h1><p>新一屆特首本月25日誕生，如箭在弦，唐英年為首的唐營氣勢被梁振英的梁營迎頭趕上，令競選氣氛份外緊張，大家不妨把焦點暫且轉移到今年7月18至24日的書展上，模屆時胸降灣仔會展，眾女勢必胸湧而出搶做新任寫真女王，綜觀即將出書的五大陣營，可謂勢均力敵，未計內地肉女殺入，暫有逾30名肉模參戰。<br>　　其中郭秀雲兒子錢景峰的兩大舊愛媽模陳靜儀（Mia）和模蕭美卡（Mika）繼爭仔後，這次將鬥剝衫肉搏連場。Mika寸爆生過仔的Mia要回家湊B，企圖打沉宅男對她的遐想；Mia獲悉馬上還拖，重提Mika早前醉娃上身當街剝衫露bra，指宅男不用畀錢都任睇唔嬲，肉戰未開波便充滿火藥味。<br>採訪：比華利、麥佩儀</p><p>周營：Mia禁慾又禁肉</p><p>周秀娜的滴奶寫真奠定宅男女神封號，不少少女都恨做她的接班人，其經理人公司GME也擅於製造神話，每年盛夏總有索爆師妹出爐，緊接去年不倒胸Jeana，今夏就有22歲媽模Mia接棒，Mia不但是錢景峰舊愛，近期更與陳肇麒傳出緋聞。Mia會在寫真中谷爆B奶，到日本大玩禁室培慾，Mia笑言現開始禁慾兼禁肉，還每天浸牛奶浴。已有一子一女的Mia，無懼舊情敵Mika挑釁，Mia昨日寸爆曾醉爆當街除衫露bra的Mika說：「佢賺錢買花戴，我就盡地一煲賣肉養家，大家唔使買佢（指Mika）本書，佢成日醉倒街頭，買支啤酒去中環隨時有得睇。」Mia的經理人日內會到澳洲揀蟀組暴乳新8模，另外形象清純的葉熙祺（AK）和女子組合LemonBeez今年也會出寫真賣零波誘惑。</p><p>菲營：Mika隨時露三點</p><p>「菲比」許穎（Phoebe）今年率領師妹Mika和Cassie各出寫真迎戰，其中Phoebe和Mika考慮瞓身全裸。首出寫真的Mika昨日說：「露三點OK，只要靚就得。」但跟Mika同是錢景峰舊愛的模媽Mia今年也出寫真，Mika狂寸說：「咁搞笑，佢咁得閒晒母愛，唔使湊仔咩？大家冇得比，我有嘅係青春、身材同樣貌。」擁有34D上圍的Phoebe則是第二年出寫真，但她說：「嚟緊我要出唱片，今年可能係最後一本，所以冇底線。」Phoebe還想玩素顏裸體，又豪言眼中沒勁敵：「最大敵人咪自己。」
</p><p>施營：DaDa瞓身爆私秘</p><p>施念慈前年以寫真攻勢捧紅34E陳靜（DaDa），今年再接再厲，DaDa及四名師妹包括暴乳E神雙妹嘜鍾采羲（Iris）和林宜芝（Monna），及同是C奶的郭穎兒和曾善美，各自單人匹馬出寫真，齊齊賣「大包」餵飽宅男。DaDa還會首推少女日記，當中分享她入行前後的小秘密，並附私相簿。為增新鮮感，她又會拍下24小時貼身追蹤的短片製成DVD出售，DaDa昨日說：「個video仲會係3D，有咗佢咪可以等我貼身陪住大家。」DaDa直言越多靚女出寫真越熱鬧，但就抗拒內地倒模幫，她揶揄說：「好多內地女仔都倒模一個樣，冇自己性格。」</p><p>Cam營：Cammi出賣陳冠希</p><p>20歲的胡心諾（Rainbow）09年開始賣肉出寫真，今年也樂此不疲，但改為單飛出寫真。不過，她今年風頭應不及師妹謝芷蕙（Cammi），微波一族的Cammi雖未能波濤胸湧示人，但為谷首本個人寫真，惟有大爆與舊愛陳冠希（Edison）的短暫情緣作撒手鐧，她昨說：「經理人知我鍾意寫嘢，佢畀我同fans分享我嘅感情世界。」崇日的她又有意到日本取景。至於E奶的「國產劉心悠」朱裕琳（Caroline）也會獨挑大樑迎戰。為照顧不同口味宅男，新Donut模團將重組，由約五名美少女組成出噴血寫真。</p><p>雜營：動漫Maggie挽人氣</p><p>雜營故名思義是雜牌軍，32D熟女黃榕去年出寫真後工作量大增，食髓知味的她將推出第二本寫真。沉寂一時的動漫Maggie李曼筠為博翻身，也計劃今夏向宅男射出34D導彈，同時她又率同門、有青島原子鏸之稱的張暖雅（Angelina）和2010落選港姐文凱玲各自推出寫真。向華強姪兒向展邦也力捧C奶新女、2011中國小姐冠軍曾淑雅（Jumbo），除了本地薑，內地不知名的肉女屆時也殺入戰團。</p></body></html>
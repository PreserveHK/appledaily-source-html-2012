<html><header><meta charset="utf-8"><title>王書麒擬買平治賀壽</title></header><body><h1>王書麒擬買平治賀壽</h1><p>王書麒上周六45歲生日，當日他偕妻兒享家庭樂，齊往睇車，壽星仔在旺角一間車行，看中一部約值180萬的白色平治S500L房車。愛車的書麒先被車行櫥窗的平治房車吸引，於是跟老婆許秋怡及囝囝Cody入店內問詳程，書麒在店內打開車門看車廂，Cody則好奇伸頭張望研究，據知書麒對該車甚有興趣，有待扑搥購買。<br>之後秋怡和Cody陪書麒嘆火鍋慶祝，並送上大蛋糕，記者前晚致電書麒問他的生日願望，他說：「希望健康啲，有好好體力照顧家人。」<br>至於換車計劃，書麒表示：「其實好鍾意部車，但略嫌速度唔夠快，仲要諗吓，家買車一定要同大老闆（指Cody）商量，因為佢坐得最多。」<br>採訪、攝影：比華利、黃文偉</p></body></html>
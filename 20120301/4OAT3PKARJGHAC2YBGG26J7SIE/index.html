<html><header><meta charset="utf-8"><title>私駕路：整容街跑　升呢戰花</title></header><body><h1>私駕路：整容街跑　升呢戰花</h1><p>花心男通病：「我同佢一齊咗年幾，唔知幾時我對住佢開始覺得厭，但我又唔捨得，所以……我送咗佢去整容，整完唔只關係好咗，街上仲要勁多人眼望望，虛榮感返晒嚟。」講緊嘅之唔係疑似賽車版的蓮花Evora，有姿勢有實際。<br><br>記者：李鑒泉<br>攝影：陳盛臣<br>Model：Kimberley</p><p>作為男人第二個老婆，唔少車主都鍾意為愛驅扮靚靚，但多數僅更換輪圈、貼車身貼紙或換尾喉等，少有車主願意將座駕改頭換面，尤其是設定近乎賽車的蓮花（Lotus）跑車。不論Elise或Exige幾乎改無可改，反而它首部2+2跑車Evora因設定較斯文成為改車首選。有見及此，廠方推出Evora後追加S、MGP、GTS甚至由告士禾夫調校的GT4賽車，看得不少車主都心癢癢想來個愛驅大翻身。廠方今年特別成立GTN系列，將賽車系統配件「民用化」，更能參與廠方新增的V6Cup賽事，簡單嚟講，即係一個價錢兩份享受囉！</p><p>巨型尾翼夠誇張</p><p>雖然EvoraMGPEdition本來配備已經「升呢」，不過眼前這部Evora除保留Two-toneColour外，車身幾乎來個大變身，如換上賽車化一體式碳纖頭泵把、在巨型輪拱後增設APanel散風口、車側裙腳及車尾擾流等，唔只令個樣更惡形惡相，而且可以增強制動的散熱功能及在高速行駛時的下壓力，從而提升圈速。當然還有那塊可作多角度調校、似足GT4的巨型尾翼，上面更有廠名及英國國旗，與原裝版本幾乎同出一轍。在街上見到還以為有賽車「出巡」，收視率比其他超跑更高。</p><p>馬力操控全方位提升</p><p>但既然要角逐賽事又豈可單改外表了事？這台Evora配備一副從豐田移植的3.5公升V6引擎，經更改行車電腦、加裝高流量風格、生氣批及全新排氣喉後，馬力從原來的280匹催谷至約318匹，啟用VVT-I可變油門的轉數亦從4,500-5,500轉下調至4,000-5,000轉，讓馬力更早釋出，提升頭段表現，引擎叫聲亦隨即變得生龍活虎，按下SportMode後聲音更越來越尖，讓人越踩越興奮。雖然沒有配備廠方的IPS半自動波而維持6前速棍波，但調校過的電子油門讓反應加快70%，反應更直接。其他改動包括降低車身、更換懸掛系統及換上Ohlins兩段式調校避震筒及彈簧，應付公路或是賽道均游刃有餘。不過為讓這台Evora適合日常使用，故車廂保留原裝2+2座位及Recaro桶椅，只是輕輕換上Sony音響而已，始終這個二奶還是要得到太座的首肯呢！</p><p>LotusEvora（標準版）</p><p>引擎：3,456ccV6<br>馬力：280PS/6,400rpm<br>扭力：342Nm/4,700rpm<br>傳動：6前速手動波箱，後輪驅動<br>售價：$1,090,000起<br>查詢：28770810（RichburgLotus）</p></body></html>
<html><header><meta charset="utf-8"><title>前度結模新歡JM：我難搵啱嘅對象</title></header><body><h1>前度結模新歡<br>JM：我難搵啱嘅對象</h1><p>JaniceMan之前和肥仔男友李冠峰甩拖，舊愛近日被發現搭上模組合Donut成員劉瑋欣，JM昨日出席活動，大方祝福前度，更表示兩人之間沒有小三，只是想法、理念不一而分開。單身不用為男友煩，JM坦言正好趁機寄情工作。</p><p>文詠珊（JaniceMan）、MandyLieu、江若琳和蔡穎恩等，昨日在尖沙嘴出席日本少女品牌Rosebullet春夏裝活動，眾女郎穿上一系列pastelcolor新裝，青春亮麗。</p><p>「分開就唔想講」</p><p>JaniceMan前男友李冠峰近期搭上Donut成員劉瑋欣，JM聽到舊愛新戀情即說：「都過咗去，分開就唔想再講，佢開心就OK。」她表示不認識女方，有傳女方是第三者，問到可是兩人分手導火線？JM說：「分開嘅嘢太personal，冇小三呢回事，我都唔知佢（指劉瑋欣）係邊個。只係大家有共識唔喺埋一齊，係兩個人嘅諗法、style出現分岐，家都分開咗，唔好再問。」<br>問可想快點拍拖？JM說：「我想隨緣囉，我比較難搵到啱嘅對象，大家都有自己生活，我都好忙，又要返內地，都想focus喺工作。」寄情工作？她說：「我一向都寄情工作，咁家係更好嘅timing去做嘢囉。」
</p><p>江若琳做媽咪</p><p>江若琳由內地回港發展，近日無綫重播她出道的《學警狙擊》，她開心說：「好耐冇睇自己作品，當時得19歲，演技真係好幼嫩，好細個，家就要做人阿媽，喺新年度已經做媽咪角色。」問她現實生活想何時升任媽咪，她謂理想是30歲：「唔趕急，睇緣分啦。」<br>採訪：盧妹<br>攝影：陳慧安</p></body></html>
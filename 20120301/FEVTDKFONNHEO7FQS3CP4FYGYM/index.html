<html><header><meta charset="utf-8"><title>敏之含提子餵安仔合家歡灑鹽花</title></header><body><h1>敏之含提子餵安仔<br>合家歡灑鹽花</h1><p>陳敏之在無綫新劇《東西宮略》中飾演夏迎春，會色誘皇上郭晉安，二人不但有床戲，敏之更要用口餵安仔食提子，連安仔都擔心這些意淫場面能否在合家歡時段播出。</p><p>無綫近日播出新劇《東西宮略》，由郭晉安、陳敏之和陳法拉主演，安仔再次發揮搞笑本色，飾演昏君齊宣王，向來有收視保證的他希望新劇為無綫收視創新高。<br>鍾無艷和夏迎春爭寵這題材已非首次拍攝，今次劇中昏君依然好色，安仔直言艷福無邊，他日前說：「今次真係受命去左擁右抱，同敏之又有床戲，又含提子，我都擔心呢個時段點播出街。」</p><p>爆夫婦閨房趣事</p><p>劇中敏之會色誘安仔，安仔說：「佢會用口餵我食嘢，又有冲凉戲同跳舞，今次觀眾會好有視覺上享受。」安仔坦言現實中與太太歐倩怡閒時也有夫妻情趣，太太也試過用口餵他。<br>首次擔正飾演夏迎春的陳敏之直言壓力比較大，幸好與安仔合作能令她入戲，她說：「少少緊張就一定會有，盡量唔去諗太多，享受去拍，為咗今次嘅角色我都有睇番以前嘅鍾無艷戲。」敏之又覺得拍喜劇有一定難度，她說：「拍喜劇喺節奏方面好重要，對白、身體語言同表情都要配合到，安仔都有教我哋，同佢合作真係好開心。」
</p><p>指法拉緊張工作</p><p>安仔今次與兩位後輩花旦合作，有讚冇彈，大讚敏之靚女，他說：「佢又靚又高，起初都怕佢做個角色會尷尬，之後大家熟咗佢都好主動，令我好放心去演。法拉就係一個比較緊張工作嘅人，話題都係圍繞點去演，同埋會度吓點演，佢緊張所以我都唔可以放鬆。」<br>採訪：王崇穎<br>攝影：仇志德<br>場地提供：大龍鳳</p></body></html>
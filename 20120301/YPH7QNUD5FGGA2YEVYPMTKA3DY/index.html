<html><header><meta charset="utf-8"><title>公務員怒火難平　都想上街</title></header><body><h1>公務員怒火難平　都想上街</h1><p>【本報訊】曾蔭權貪腐醜聞影響公務員形象，即使昨日公開致歉，仍未能平息公務員怒火。有公務員工會要求曾蔭權即時休假，以免廉政公署調查受干預，並支持立法會成立獨立委員會，調查特首埋富豪堆攞着數事件。工會收到不少同事反映想上街抗議曾蔭權，但礙於公務員身份，只好啞忍。</p><p>「唔係sorry就算」</p><p>公務員工會聯合會總幹事梁籌庭形容，曾蔭權昨到立法會只是「交行貨」，解釋牽強。他說同類事件若發生在公務員身上，不但要面臨紀律處分，更要負上刑事責任，「唔係好似特首咁，say句sorry就算」。曾蔭權加入政府40多年，「冇理由唔知乜嘢係做得，乜嘢係唔做得」，質疑傳媒揭發的曾蔭權利益衝突事件只是冰山一角，支持立法會成立獨立調查委員會，調查曾蔭權連串懷疑貪腐事件，「查出真相，對佢未必唔係好，佢講到自己問心無愧，或者可以還佢公道呢！」<br>梁籌庭慨嘆，事件已令公務員建立多年的廉潔形象「一鋪清袋」，促請曾蔭權即時休假，等待廉署完成調查後才復職，以免影響調查公證性，「廉署需要直接向特首負責，好難保證佢唔會指指點點」。民間人權陣線明日發起反貪腐、爭普選遊行，梁透露，不少同事都想參與，但礙於公務員身份才打消念頭，「我都想上呀」。<br>本地高級公務員協會前主席蘇平治表示，曾蔭權現身立法會解畫是正面的做法，但未能釋除公眾疑團，例如不滿他至今仍不肯交代泰國及日本之旅與誰同行，令人難以接受，「呢啲係好關鍵嘅人物，究竟有冇涉及利益衝突，特首應該要講清楚」。<br>早前就曾蔭權涉及的利益衝突事件發表聲明的華員會，副會長利葵燕亦認為，在不涉及其他人私隱及利眾利益前題下，曾蔭權有責任提供更詳細資料，希望由李國能任主席的獨立委員會能制定更清晰的規管特首申報利益機制。</p></body></html>
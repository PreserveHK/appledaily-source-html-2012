<html><header><meta charset="utf-8"><title>馮仁昭四圍超：模Tess　疑變扑性女爆紅 - 馮仁昭</title></header><body><h1>馮仁昭四圍超：模Tess　疑變扑性女爆紅 - 馮仁昭</h1><p>早排BoxingDay，網上瘋傳一條叫「香港真人扑性Day」嘅短片，片中見一對男女喺天后一個公園涉嫌打真軍。近日蕭若元向雜誌證實片中女主角「扑性女」係23歲模、香港寬頻優質生活台主持朱韻蓓（Tess），令此女火速成名。<br>據網上流傳嘅短片同相顯示，呢對慾火男女嘅戰場除咗公園仲有卡拉OK走廊，佢哋全程被偷拍都唔知，令人質疑當中真偽。再睇啲相，扑性女雖動作誇張，但三點不露，下體仲打埋格仔，好受保護，反而男仔嘅下體就冇打格。扑性女嘅外貌同Tess好似，於是佢就被人話係扑性女。有指Tess噚日仲同雜誌影偷拍相，睇嚟有人好想借勢上位。</p><p>Vienna代否認</p><p>Tess被起底後即玩失縱增加神秘感，佢噚日喺微博貼上自己出水痘嘅相，否認係扑性女，佢留言：「根本唔係我！我有醫生紙出水痘，26號冇出過街。」Tess老友、有性女之稱嘅連綺嵐（Vienna）噚日代Tess澄清：「Tess嗰日出水痘請緊假，佢對腳好長，相中嘅女仔對腳咁短。Tess屋企咁有錢，點會做咁丟臉嘅事？」<br>蕭若元曾證實扑性女身份，但噚日佢個仔蕭定一改口否認：「阿爸話聽番嚟，冇證實。」至於《3D肉蒲團之極樂寶鑑》續集會唔會搵Tess做女主角，製作人蕭定一話：「初步睇過個樣，唔係好啱。」
</p></body></html>
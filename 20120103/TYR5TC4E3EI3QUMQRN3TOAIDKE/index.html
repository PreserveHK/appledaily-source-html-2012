<html><header><meta charset="utf-8"><title>咪亂食註冊中醫：藥方都唔知係乜</title></header><body><h1>咪亂食<br>註冊中醫：藥方都唔知係乜</h1><p>中道會「醫師」開出的藥方，早已註明藥名、功效及成份，醫師只填寫每日服用量。記者手持名為「補血丸」及「養內適」的藥方取藥，獲兩樽藥丸以及一樽以透明飲水膠樽裝載的中藥丸。根據藥瓶資料，養內適可治腸胃不適及一切內臟潰瘍；而「理血補血」的補血丸，每日服一至兩次，每次需服6至12粒。</p><p>「邊有可能醫咁多種病」</p><p>至於「天青眼藥水」含有「天一神水」及珍珠等成份，樽面註明可治一切眼疾、包括紅眼症、青光眼、白內障、老花及近視等，在場義工更指內服外敷同具「神效」。一名義工婆婆又「好心」着記者取數包「救肺寶」，「唔使錢，好有效㗎，將佢放入口罩，非典型肺炎都防到」，惟包裝上使用限期竟逾期達六年。<br>中文大學中醫中藥研究所所長梁秉中教授直指「天一神水」聲稱萬能的說法「冇可能」，他說：「邊有可能有藥可以同時醫到咁多種病？好明顯係搵笨」。至於補血藥中有附子則「好有問題」，他解釋，附子有毒性，且可破血壞腎，如長期服用對身體有害，甚至可引致腎衰歇。<br>註冊中醫師杜宇春則表示，中藥應根據個人體質調配，不能千篇一律以同一種中成藥處方，她看過藥方後說：「唔適合血壓高人士同孕婦食，『天一神水』、『龍腦香』都唔知係乜，唔係中藥嚟」。她質疑一般調理腸胃的中藥，毋須加入花旗參及吉林參等貴價藥材，呼籲市民「咪亂食」。<br>《蘋果》記者</p></body></html>
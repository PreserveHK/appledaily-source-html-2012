<html><header><meta charset="utf-8"><title>NBA趣趣地：拜恩攞28,000分輸波</title></header><body><h1>NBA趣趣地：拜恩攞28,000分輸波</h1><p>恭喜拜恩（右）攞到NBA生涯嘅第28,000分！可惜，佢未能夠帶領球隊贏波，湖人周日作客以90:99輸咗畀金塊。雖然拜恩呢場攞到16分，但其實命中率麻麻，全場28次起手，只係得6次成功攞分，其中3分波8射僅得1次中。講番個紀錄啦，拜恩係NBA史上第6個攞到28,000分嘅球員，排喺佢之前嘅係前湖人隊友、退咗役嘅「巨無霸」奧尼爾。</p></body></html>
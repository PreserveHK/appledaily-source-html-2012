<html><header><meta charset="utf-8"><title>單立文陪呂方煲煙</title></header><body><h1>單立文陪呂方煲煙</h1><p>【圓方】呂方同單立文原來老友鬼鬼，前晚6點幾，佢兩個孖住喺圓方嘅HMV揀CD同影碟，雖然佢哋只係逗留咗一陣，但各自都買咗唔少碟離開。之後兩個人行咗去一間露天餐廳食中菜，兩個人有講有笑，估計佢哋嘅話題都離不開音樂。食飽飽後，呂方食番支飯後煙，跟住就畀錢找數，臨走前不忘畀貼士侍應，相當識做。採訪、攝影：陳辰</p></body></html>
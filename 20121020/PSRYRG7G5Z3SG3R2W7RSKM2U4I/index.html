<html><header><meta charset="utf-8"><title>隔牆有耳：田少眼紅　狂插葉劉背叛選民 - 李八方</title></header><body><h1>隔牆有耳：田少眼紅　狂插葉劉背叛選民 - 李八方</h1><p>狼振英幾日前宣佈搵葉劉同林健鋒入行會，好多商界都話冇眼睇，因為葉劉同林健鋒喺立法會入面得兩、三飛鐵票，狼振英咁樣都畀佢哋入，其他手入面多票過佢哋嘅人，又點會唔眼紅？果然話口未完，喺立法會有五票在手嘅自由黨榮譽主席田北俊，噚日喺電台節目中就狂踩葉劉，話佢作為直選議員，答應選民監察政府，家走去做行會成員，如果日後行會決定同民意唔同，葉劉因為行會保密制，都唔可以同選民交代，睇下劉江華做行會之後唔可以批評政府，最後喺超級區議會選舉輸咗就知大鑊！不過有政界中人就陰陰嘴笑同八方講，田少邊有咁好心提醒葉劉！不過係見到葉劉揸住兩票有得入行會，自由黨有五票都冇得入，酸葡萄之下咪叫葉劉咪開心住，小心睇路做人！</p></body></html>
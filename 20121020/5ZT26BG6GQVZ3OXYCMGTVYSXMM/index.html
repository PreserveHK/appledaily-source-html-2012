<html><header><meta charset="utf-8"><title>蝴蝶灣對開有個鯊魚竇<br>釣魚發燒友一連釣兩條</title></header><body><h1>蝴蝶灣對開有個鯊魚竇<br>釣魚發燒友一連釣兩條</h1><p>【本報訊】屯門海域出現大群鯊迹！有釣魚友上周初在蝴蝶灣對開海面，竟連續釣獲兩條近兩呎長青鯊，海底更有一群餓鯊追着魚餌來咬，幾條鯊魚還成功咬斷魚餌游走。《蘋果》日前跟隨他們出海，再次釣獲青鯊，發現鯊魚群距離蝴蝶灣沙灘僅3.1公里。鯊魚專家指，青鯊正值繁殖期，多集中出現在某一帶水域，有機會游近淺水區，市民切勿游出防鯊網。<br><br>記者：莫家文、麥超億、劉漢權</p><p>隨手釣到鯊魚的釣魚發燒友阿Ken，自言釣魚十多年，釣到鯊魚還是第一次，「啲鯊魚一群群咁嚟，唔係一條半條，從未見過咁嘅情景，真係好興奮！」上周一，他跟五名友人到屯門三聖邨碼頭租艇出海釣魚，沒想到竟一連釣了兩條青鯊。<br>「我哋買咗大蝦做餌，諗住釣石斑，但成朝都釣唔到魚」。船家透過俗稱「探魚機」的聲納探測儀，駛到青洲英泥廠對開海面，發現該處有魚群聚集。「突然覺得魚餌勾到大石，郁得好大力，我以為釣到細鱗，即刻扯上嚟，點知沉一沉冇咗條魚，連鉛、魚鈎同魚絲成套釣組都冇晒！」<br>船家見狀大叫︰「嗰條九成九係鯊魚！」不過當時船上無人相信，他們繼續釣，豈料魚餌又再沉了沉，經過一番鬥力後拉起魚絲，又發現整套釣組不翼而飛，於是試了四、五次，「點知我望落個海，嘩！竟然見到有條鯊魚追上嚟食餌！」<br>此時，他的朋友終於成功將魚釣起，登時被嚇呆了：「條鯊魚有兩呎長，大概四、五斤重，釣起嗰吓有啲驚，驚俾佢咬。」沒多久，阿Ken也釣到一條青鯊，「呆咗！一落就中，點解咁多？係咪喺下面生咗一竇？」</p><p>青鯊正值繁殖期</p><p>周三記者跟隨阿Ken出海，帶齊工具的他自言不希望再釣鯊魚︰「做魚餌嘅蝦好貴，鯊魚群好快搶晒嚟食，我哋根本唔想食鯊魚，目標都係釣石斑。」當日如他所願，釣了不少石斑和細鱗，直至傍晚仍未見有鯊迹。<br>船家駛往上次發現鯊魚群的地方，「鯊魚通常一早一傍晚出沒，家隨時會釣到鯊魚」。阿Ken說罷便將魚餌丟落海，不到五分鐘已感到魚絲有異動：「好似有條魚咬得好實，感覺有8斤！」他用力一拉，一尾身長兩呎的魚在空中亂跳，弄得周圍水花四濺，細心一看，原來是條3斤重的青鯊BB。<br>阿Ken快速將青鯊拋入船內，牠死命掙扎了幾下，很快便一動不動，即使Ken將牠放回水中，也沒有起死回生。「呢種鯊魚一釣上嚟就會死，放番落海都冇用」。阿Ken再丟下魚餌，不到三分鐘，魚絲竟又有異動，「好似有7、8斤嘅魚喺度咬，好大力！」他感到又是鯊魚，決定放生，果然一條青鯊扯脫魚鈎從水面一躍而出，再潛入水中，他驚嘆道：「下面真係好多鯊魚！」<br>記者將鯊魚屍拿給海洋公園水族部館長黎耀南，他指出鯊魚叫即青鯊，只有數個月大，「青鯊通常喺夏天完結冬天來臨之前繁殖。</p><p>切勿游離防鯊網</p><p>黎耀南說，青鯊一胎可生十多條，故發現一群鯊魚BB不足為奇。雖然青鯊不會主動攻擊人，不像黑鰭鯊或虎鯊般惡，但遇到青鯊也不能掉以輕心，「千萬唔好落水，因為你一定唔夠鯊魚游得快，你游得快更加會令佢攻擊你」。由於鯊魚群出現在蝴蝶灣和黃金海岸等泳灘附近，他提醒市民游泳時一定要在防鯊網內，以策安全。</p></body></html>
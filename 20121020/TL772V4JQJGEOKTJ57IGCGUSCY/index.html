<html><header><meta charset="utf-8"><title>陳凱歌甩老婆開工</title></header><body><h1>陳凱歌甩老婆開工</h1><p>【上海】<br>內地大導演陳凱歌同陳紅兩夫婦，最近去咗上海公幹，佢兩公婆喺酒店放低行李之後，陳凱歌先行落樓，由於上海天氣開始凍，陳凱歌一身簡便服飾之餘，手上都拎多件外套，相信係出去傾工作。隔咗半粒鐘，陳紅先至同另外一位60幾歲嘅老人出電梯，相信係出外食飯。兩人見到記者，都好有禮貌咁微笑，然後離開酒店。<br>撰文：葉雪</p></body></html>
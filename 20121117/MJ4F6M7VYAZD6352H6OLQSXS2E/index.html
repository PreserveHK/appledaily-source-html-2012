<html><header><meta charset="utf-8"><title>劉浩龍爆祖兒冇崩潰</title></header><body><h1>劉浩龍爆祖兒冇崩潰</h1><p>盛傳同容祖兒蜜遊韓國的劉浩龍（師兄），因何韻詩日前宣佈出櫃後，令祖兒捲入雙性戀疑雲，三人關係變得更加複雜，更有指祖兒情緒崩潰，更傳與何韻詩割席，師兄代女友澄清說：「祖兒心情係OK，大家放心。」</p><p>劉浩龍和郭偉亮（Eric Kwok）昨日到商台宣傳新歌，盛傳同容祖兒蜜遊韓國的師兄現身時表現風騷，談到何韻詩日前宣佈出櫃後，令祖兒捲入雙性戀疑雲，師兄表示：「喺呢件事我都有啲睇法，每一個人都有一個公平權利去愛別人，只要夠真心，任何人都值得去愛，再加埋勇氣，可以得到幸福。」有指祖兒因這件事而情緒崩潰，師兄只說：「人哋嘅事留畀人哋講，祖兒心情係OK，大家放心。」</p><p>迴避提師詩戀</p><p>至於師兄與祖兒的感情是否更進一步時，他笑笑口說：「我最想同你哋感情好啲，希望大家對我好，我又對你哋好，同你哋邁進一大步。」他亦坦言沒有嬲阿詩，但追問與阿詩有否拍過拖，他即迴避說：「呢啲嘢真係唔好再講，我自己又唔識講嘢，只會越講越錯，希望大家可以畀機會我慢慢練習，我係男仔，以工作為主，想低調處理其他嘢。」</p><p>微博語帶雙關</p><p>阿詩前日就在微博留言道：「某些時候，沉默，不代表懦弱，而是內心的壯大。」之後回應盧凱彤的留言又語帶雙關道：「在這個互相猜度的世界裏，還好還有美麗單純的妳。」似回應Mani的指責。而與何韻詩份屬好友的梁祖堯亦在商台說：「我有傳短訊畀佢，話你好勇敢。」<br><br>此外，Eric Kwok下周五與葉佩雯擺酒，師兄、陳奕迅及梁漢文等擔任兄弟，謝霆鋒有工作在身未能到場，令Eric大感可惜，他說：「我唔知張栢芝會唔會嚟，因為係Grace（葉佩雯）嗰邊搞。」<br>採訪、攝影：何慧斯</p></body></html>
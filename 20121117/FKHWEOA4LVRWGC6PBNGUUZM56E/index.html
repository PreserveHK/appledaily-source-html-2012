<html><header><meta charset="utf-8"><title>林莉失守露點</title></header><body><h1>林莉失守露點</h1><p>有「港版林志玲」之稱的林莉前晚到鰂魚涌出席雜誌活動，大晒身上新款限量H&amp;M X MMM系列的戰衣，並自爆獲男性好友為她排隊搶購。不過，真空上陣的林莉不慎露點收場，認真露胸露出禍。</p><p>林莉、溫碧霞和Jessica C.等前晚到鰂魚涌出席雜誌活動，同場有七名男嘉賓獲得「Man at his best」大獎，當中得獎者包括梁家輝、鍾景輝、劉偉強、恭碩良、九把刀、林丹和岳敏君。<br>32歲的林莉以黑色H&amp;M和名牌Maison Martin Margiela（MMM）合作推出的戰衣出現，該戰衣一件難求，掀起炒賣熱。由於林莉真空上陣，事前在左胸位置貼上膠紙，但右胸明顯有點雜毛，有礙觀瞻。當她大擺甫士時，左胸膠紙竟走位，不慎露點收場。<br>林莉受訪時指身上衣服有段感人故事，她說：「係我best friend男仔畀我，係我最好朋友，佢知道我覺得呢套衫幾靚，就主動同我排隊買衫，真係好感動，不過佢唔係追我，只係大家啱傾啱key。」</p><p>九把刀喜盜版落架</p><p>同場的溫碧霞表示朋友睇完她有份演出的《紮職》後讚鍾意，她說：「嚟緊自己公司籌備幾部新片，自己想同金城武、謝霆鋒合作，唔係只係同靚仔，亦都鍾意姜文，或者同城城合作都好，之前有睇《寒戰》。」<br>此外，九把刀早前抗議蘋果app侵權，他透露現時進展良好，並指盜版app已落架，而他寫的app就通過審查，將短期內推出，他說：「我會免費給人下載，等大家知道我不是為了賺錢。我有要求Apple交出盜版資料，未知是否有法律行動，要看事態發展，如果律師收得平點就可能會。」<br>採訪：文國駿<br>攝影：陳慧安</p></body></html>
<html><header><meta charset="utf-8"><title>珍妮花靚車送未婚夫</title></header><body><h1>珍妮花靚車送未婚夫</h1><p>前畢嫂珍妮花雅麗絲頓噚日喺加州俾人影到同佢未婚夫Justin Theroux去咗車舖揀靚車，佢哋揀咗架名貴保時捷落地試揸一下，聽講會由珍妮花埋單，睇嚟Justin可以提早收到份聖誕大禮。揀完車佢哋仲趕去出席頒獎禮㖭。</p></body></html>
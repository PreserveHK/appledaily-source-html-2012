<html><header><meta charset="utf-8"><title>Miki波波操重塑S曲線</title></header><body><h1>Miki波波操<br>重塑S曲線</h1><p>楊愛瑾（Miki）和區文詩（Angela）日前相約做運動舒展筋骨，改善身體線條，在型男教練指導下，常做運動的Angela表現落力，易如反掌，Miki則因向來疏於運動，在健身球上做仰臥起坐時顯得力不從心，要Angela從旁協助。</p><p>由組合Cookies年代至今，餅碎幾位成員楊愛瑾、區文詩和鄧麗欣（Stephy）仍維持好友關係，不時互撐好姊妹宣傳。Angela和Miki日前又齊齊出動，相約去健身，由專人指導試做不同改善體態的運動。</p><p>練氣改善寒背</p><p>Miki向來甚少運動，今次特地跟Angela一起學習，她日前說：「遲啲想唱番歌，都六年冇出過碟，想做運動練氣，而且我有寒背，好多時着咗高踭鞋，身邊嘅人唔特別高就會就住就住，而且同着高踭鞋重心向前有關，想做運動調較番。」不過Miki在健身球上做仰臥起坐時動作生硬，當做到一些高難度動作時，顯得格外辛苦，要導師和Angela從旁指點。<br>相反熱愛運動的Angela則駕輕就熟，原來她早前為了拍攝半裸唱片封套，早已秘密練功，如今主力擴胸，想收細胸側及腋下的鬼祟肉，她說：「自己都冇乜身材，可以練好啲唔介意，而且女人容易積聚脂肪。」
</p><p>祝福Stephy小方</p><p>另外，Stephy和男友方力申感情穩定，兩位好姊妹異口同聲送上祝福，至於方、鄧是否好事近？Angela說：「一定唔會，以我所識嘅Stephy唔會咁快結婚。」<br>採訪：卓寶花<br>攝影：陳俊強<br>場地提供：RyanleeFitness</p></body></html>
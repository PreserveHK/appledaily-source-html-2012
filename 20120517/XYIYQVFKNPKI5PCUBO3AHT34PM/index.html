<html><header><meta charset="utf-8"><title>馮仁昭四圍超：陳蕊蕊俾前輩抽水 - 馮仁昭</title></header><body><h1>馮仁昭四圍超：陳蕊蕊俾前輩抽水 - 馮仁昭</h1><p>陳蕊蕊噚日去新城做訪問，講開有女藝人懷疑被強姦，蕊蕊話之前試過俾某男幕後前輩抽水，佢話：「去派對飲醉咗，佢摸我隻手同攬腰，覺得唔舒服。」做過味之天使嘅蕊蕊，以前跟監製錢國偉返內地登台，試過俾狂迷摸屁股，佢話叫定經理人企喺台邊，有乜事即刻衝出嚟保護。問佢有乜防狼術，佢話：「細個學過打泰拳，但臨急關頭唔記得用。」
</p></body></html>
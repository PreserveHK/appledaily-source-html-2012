<html><header><meta charset="utf-8"><title>望子成猛男　韓風吹香港肥媽貸25萬供胖子纖體</title></header><body><h1>望子成猛男　韓風吹香港<br>肥媽貸25萬供胖子纖體</h1><p>【本報訊】父母送美容及整容療程給子女當禮物的熱潮由韓國湧到香港。港爸、港媽深信外形討好，有利求職及交友，美容院暑假的青年客增兩成，半數由父母贈送美容、纖體，甚至割雙眼皮療程。有港媽說：「唔想阿仔見工、識女仔被人笑肥到似阿伯」，不惜豪擲25.4萬元與獨子參加減肥療程。記者：林賽香</p><p>瑪沙美容分行經理Fion表示，18至22歲客人佔整體客源三成，當中一半人做兼職負擔費用，另一半人則由父母贈送療程，「家啲父母開通咗，為咗要仔女條路好行啲，會出錢支持仔女做facial、纖體。有啲父母仲支持仔女整下個樣，以割雙眼皮為主，每月都有一、兩宗」。<br>現年約40歲、體重達130磅的程太（化名）體會肥人在社會上求生較輸蝕，曾因體形被取笑，見工時自覺外形扣分影響獲聘機會，她慨嘆：「香港以服務業為主，老闆請人好講外形，肥人搵工難啲。」</p><p>「為咗個仔搵到好工」</p><p>肥胖禍延程太20歲的獨子，「最討厭啲人笑佢似阿伯！」她不希望愛兒步其後塵，買健身器材、減肥茶為愛兒趕走30磅肥膏，但成效欠佳。本月初她被每次療程索價150元的減肥廣告吸引，最終為自己及兒子購買合共25.4萬元消脂療程。<br>由於價值不菲，任職文員的程太向銀行借25萬元支付，未來一年每月償還3萬元。被記者問療程是否值得，她苦笑：「為咗個仔能減肥成功，搵到好工，識到女仔，只要個療程有效就值得。」</p><p>面上爆瘡影響仕途</p><p>在海外大學完成設計課程的24歲張先生，雖有學歷，但返港半年一直未能尋得理想工作，曾做過兩份侍應、一份設計師工作，每份工只維持個多月，他歸咎是經驗不足及面上爆瘡累事，「響老闆嘅角度，有得揀當然想員工順眼啲。但我每星期都會爆一、兩粒暗瘡，好礙眼」。<br>為催谷事業運，他花一萬元買面部美容療程，連同日常的潔膚產品，每月用2,000元於臉上，「聽日去見工就信心十足！」</p></body></html>
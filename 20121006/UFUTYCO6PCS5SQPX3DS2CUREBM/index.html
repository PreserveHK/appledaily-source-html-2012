<html><header><meta charset="utf-8"><title>趣趣地：尹佩斯親子裝襯絕</title></header><body><h1>趣趣地：尹佩斯親子裝襯絕</h1><p>雖然香港目前嘅氣溫仲有攝氏廿幾卅度，但喺英國，家已經入秋，而曼聯前鋒尹佩斯（中）早前就撇低囝囝沙基，同太太布查婭及囡囡甸娜行街街時，仲全部都着晒羽絨褸，一家三口着親子裝。不過，話時話，佢囡囡甸娜喺下個禮拜三都3歲生日啦，仲咬住奶嘴周圍去就實在有點兒那個喇。</p></body></html>
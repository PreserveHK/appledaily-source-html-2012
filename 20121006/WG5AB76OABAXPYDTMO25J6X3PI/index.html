<html><header><meta charset="utf-8"><title>昔日梁粉　今日掉轉槍頭</title></header><body><h1>昔日梁粉　今日掉轉槍頭</h1><p>【CY百日】<br><br>【本報訊】選舉論壇、造勢大會、江湖飯局、就職典禮……，曾經，他們都被冠以「梁粉」之名，在台前幕後，近距離見證梁振英登上特首寶座。但三個月後，「梁粉」們在高官落區、國民教育科風波等爭議聲中，一次又一次感到失望。看清楚掌權後的梁振英，「梁粉」們認為他未能掌握民意、做不到公正、兼聽，甚至驚覺他「城府太深」，「都唔知佢內心世界係點」。<br><br>記者：姚國雄、陳雪玲、鄭啟源、莫劍弦</p><p>劉夢熊：不懂政治城府太深</p><p>梁振英參選特首，全國政協委員劉夢熊一直高調力撐。眼見梁振英上任三個月，國民教育、新界東北發展，政治炸彈爆完一個又一個，未被招入閣的劉夢熊毫不客氣力數梁班子種種缺失，認為最大問題源於梁不懂政治；就連問責官員、行政會議成員極其量只能做好份工，絕非「大海航行靠舵手」的人才，面對泛政治化的社會氛圍，又怎不焦頭爛額？</p><p>梁班子有三弱</p><p>劉夢熊直言，梁振英出任特首以來「日日都係受難日」，他認為問題癥結在於梁振英本身不懂政治，延攬的問責官員、行會成員更是三弱：政治上弱、心理素質弱、戰鬥力弱，形容他們只會做低層次的事務性工作。班子弱，做事眼高手低，梁振英參選時多番強調施政要有願景，劉指出，梁班子上場三個月，不見有宏觀政策，至今只是頭痛醫頭。<br>他以國民教育為例：「佢選舉時話，『我一張紙、一支筆、一張摺凳，你願講，我就願聽』，咁佢最好第一時間落去搵絕食學生理性溝通、辯論囉。」梁振英最終只過場式探望絕食學生，「白白將個話語權讓畀人。」<br>國民教育、新界東北發展等政策早在「前朝」進行，為何到梁接手就激化，惹來社會反彈？劉夢熊直言，港人懷疑梁振英是共產黨員，不相信他會捍衞香港核心價值；劉不諱言，民建聯、工聯會等選委是在最後一刻、中央「㩒制」才票歸梁營，「香港輿論覺得，如果真真正正由選委投票，佢（梁振英）根本冇機會，化不可能為可能，同中聯辦做工作有直接關係。」</p><p>「吓吓忌住北京」</p><p>劉夢熊續稱，梁振英的地下黨員形象深入民心，但上任後又不懂洗底，「吓吓忌住北京」，早前曾健成等保釣人士登島返港，「可以去攞分嘅地方都唔識攞，阿牛係民主派又如何，你身為700萬人嘅特首，唔係只做建制派特首，去接機證明捍衞核心價值。」<br>劉夢熊直言看不透梁振英：「佢城府太深，我撐得佢最多，但都唔知佢內心世界係點。」</p><p>鄭希暄：做騷急進處事不公</p><p>曾擔任梁振英私人助理長達六年的鄭希暄（Scott），在梁當選特首後各行各路。昔日貼身追隨梁振英，現已離開梁營，變身時事評論員。鄭希暄日前接受訪問時品評前老闆，認為梁振英非高票當選，又被認定要執行政治任務，若以強硬態度處事，只會適得其反。</p><p>凡事強推適得其反</p><p>梁振英由行會召集人爬上特首寶座，其間鄭希暄一直陪伴左右；他指出，梁振英上任特首後，要面對山頭眾多的政治格局，作風不應如此強硬，尤其梁只屬低票當選：「你新上場，唔使所有嘢都要硬上、硬碰，選委會1,200人，佢都係得600幾票（支持），唔係一個大數目、高票數當選，佢真係唔係一個好強勢（政府），雖然佢好想做強勢。」<br>不少人已認定梁振英當選後要執行政治任務，鄭希暄指出，梁若採取強硬手法，只會加深這個負面印象。<br>他以國民教育為例，稱梁振英一路強硬，直到立法會投票日前一晚，才作出讓步：「呢個（讓步）立場早啲講，係可以化解到好多問題。」<br>前老闆一上任便與局長拉隊落區，想營造走入群眾的印象，但鄭希暄批評做法過於急進：「局長張凳都未坐暖，就揸住啲好簡單嘅信念去見傳媒，好易出事；典型例子就係吳克儉，國民教育就係佢一句說話惹起問題。大家準備未充足、未熟練，未做好功課，出嚟就逐件出事。」</p><p>「做特首應該公平」</p><p>落區安排還令梁振英的形象添煩添亂。鄭希暄指出，梁振英只出席由「梁粉」主持的交流會，令市民感到不公正：「佢又話要公正、要兼聽，但其實佢自己都做唔到，別人觀感係佢講一套做一套；做特首應該公平，同不同持份者要有對話。」如今梁振英民望不斷沉底，鄭希暄說這是他意料不到。<br>他提醒舊主，現時已失去不少中產的支持，要守住基層支持，否則民望會繼續下跌。</p><p>姜炳耀：輕視民意愛耍官腔</p><p>姜炳耀於08年當選十大傑青，他認識梁振英四年，在今屆特首選舉期間，以「梁粉」身份為對方站台拉票，見證友人「升呢」做特首。姜炳耀指出，政府未能掌握民意，輕視民意反彈力度，結果在國民教育科及新界東北發展計劃等議題掀起火頭；作為「梁粉」的他也要承認，政府表現未符預期，表現只是剛合格，期望特首增加與市民溝通，改變目前困局。</p><p>「用嘅詞彙令人感覺唔好」</p><p>姜炳耀08年獲選傑青，當屆傑青評委會主席正是梁振英，兩人此後成為朋友。<br>姜透露，梁平日會主動致電問候，也曾邀請他到捲入僭建風波的山頂貝璐道大宅晚餐，「佢唔係講大話嘅人，可能入政府後，做官有一套官腔，用嘅詞彙令人感覺唔好」。<br>姜炳耀深信梁振英始終如一，國民教育及新界東北發展爭議，與其誠信無關，問題癥結在於政府未能掌握民意。<br>癡心梁粉表示，兩大議題都屬大是大非，比較敏感，雖說是上屆政府的政策，不過梁振英也有問題；面對社會趨向兩極化，無法準確掌握民意，輕視民意反彈的力度，「嗰本國情專題教學手冊，我睇咗幾頁已冇眼睇；時勢變咗，政府係咪太急，輕視民意冇去尋求共識？」<br>姜炳耀指出，梁振英上場後只忙於救火，未有大作為，表現與預期有出入，若要評分只得剛合格的51分；他期望政府推行政策前，應循更多渠道收集民意，改變當前的施政困局，「你靠區議會拎民意，好多市民見到建制派議員已經唔想傾，民意係咪準確？最少都要搵有認受性，人哋肯同你傾嘅特使去做。」</p><p>星之子：處理國教是致命傷</p><p>梁振英七．一「登基」當日，曾邀請來自不同階層的市民做嘉賓，以示香港700萬人是一家，「星之子」陳易希是當日就職典禮座上客；不足百日，他已對梁振英改觀，認為市民對其捍衞香港核心價值的決心已失去信心，直指梁的百日施政，只值50分。</p><p>中港矛盾議題頻失分</p><p>陳易希近日接受訪問時強調，自己絕非「梁粉」，「我只係蘋果公司創辦人Steve Jobs（喬布斯）粉絲」。這位「果粉」說，當日只抱着「見吓大場面」的心態出席就職典禮，「可能佢覺得我係後生仔，又算係學界，所以邀請我」；在梁當選特首前，陳易希與他曾有一面之緣，在一個青年講座一同擔任講者，「嗰時佢畀人印象係有遠見，好鼓勵學生考慮北上發展。」<br>為何會對梁的印象改觀？陳易希解釋，梁在中港衝突議題上頻頻失分，處理國民教育科的表現更為致命傷，「如果我遲出世，叫我讀（國民教育科），肯定肥佬！」他說，教育制度應多建立自由空間，讓學生培育獨立思維，加開處處設限的國民教育科是倒退，自然難得到認同，「如果設計好似iPhone咁，考慮晒點樣最配合用家需要，自然受歡迎㗎，因為知道晒人哋想要乜。」</p><p>不信會捍衞核心價值</p><p>「未能掌握民意，是梁特首的致命傷。」陳易希續說，香港人最重視民主、自由、法治，希望社會公平、公正，官員廉潔，只要國家符合市民期望，絕不會不愛國；惟梁處理國民教育科時，忽視社會的強烈反對聲音，更令市民失去信心，不再相信梁振英會捍衞本港核心價值。</p></body></html>
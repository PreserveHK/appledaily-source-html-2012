<html><header><meta charset="utf-8"><title>體壇拾趣<br>
Penny成灰熊小股東</title></header><body><h1>體壇拾趣<br>
Penny成灰熊小股東</h1><p>比較湖人、熱火等大城市NBA球隊，灰熊以往真係比較低調，不過科網公司老闆佩拉今夏入主，情況就有啲改變，球隊周五就宣佈，引入前魔術球星夏達威（Penny、圖）、美式足球巨星P曼寧，同埋歌星Justin Timberlake做股東，不過就冇公佈擁有幾多股份。原來呢3人都係孟菲斯出身，喺呢區幾有魅力，特別係Justin Timberlake，隨時都吸引唔少「粉絲」。<br></p></body></html>
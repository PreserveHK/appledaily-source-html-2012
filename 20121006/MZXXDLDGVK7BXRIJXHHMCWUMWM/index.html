<html><header><meta charset="utf-8"><title>蘋果茶餐廳：鳳凰主場可秤先 - 咖喱</title></header><body><h1>蘋果茶餐廳：鳳凰主場可秤先 - 咖喱</h1><p>周六下午的澳職，有迪比亞路加盟的FC悉尼出擊，作客威靈頓鳳凰。由於後者主場成績好，往績又佔優，今場宜捧主W！<br>悉尼喜用球星政策，上季簽入過氣國腳艾馬頓，結果成績平平，常規賽只得第5。他們今季繼續簽過氣球星，邀得前祖雲達斯射手迪比亞路加盟，但他已經37歲，而且首度到南半球搵食，相信要時間適應天氣及聯賽的風格。<br>鳳凰人腳都有變動，中場主力兼上季次席射手添布朗退役，但簽了上季紐卡素噴射機的首席射手布洛奇回來，加上伊菲爾及丹尼山齊士等舊將，實力仍有保證。鳳凰素來是主場強、作客弱的球隊，近3季常規賽主場勝率都超過5成，而且近5次主場對悉尼皆贏波，所以今場秤先主隊。文：咖喱<br></p></body></html>
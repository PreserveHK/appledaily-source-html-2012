<html><header><meta charset="utf-8"><title>宅錄：蒸蟹靠道氣</title></header><body><h1>宅錄：蒸蟹靠道氣</h1><p>我們都知道，清蒸大閘蟹，要反肚要落紫蘇葉，但跟足晒何解蟹味總是跟酒樓做的仍有差別？難道連蒸蟹都要講鑊氣？是的，家庭式明火蒸蟹，正正就是唔夠氣，而此道氣，乃蒸氣的氣是也！記者：李曉慧攝影：劉永發模特兒：Alice Pang@ Unique Model</p><p>鑊蒸多倒汗水</p><p>一年蒸蟹次數十隻數得晒，所以，一般人如我，都會選擇以普通家用鑊來蒸蟹。然而年年蒸年年的效果都差強人意。本來，一隻鑊一次只能蒸上約四隻的四両重大閘蟹，對我這種小家庭不是一個問題，問題是，每次蒸出來的蟹總是淡了一點，莫非我買的蟹非靚級數？飲食達人劉晉說，要做出最好吃的清蒸大閘蟹，第一步蟹當然是要夠新鮮。而蒸蟹除要猛火蒸大約18-20分鐘外，靈魂其實是蒸氣，必定要夠熱和多，而且蒸爐的內部要夠闊大，這樣蒸氣在爐內才能有循環空間，令大閘蟹有均勻受熱的機會，蒸出來的蟹才夠嫩滑。然而，家用鑊內的空間雖然夠大，但明火火力略嫌力有不逮，令蒸的過程中所產生的蒸氣不太足夠，反而增加了不少倒汗水，稀釋了大閘蟹膏的味道！他還發現，可能由於鑊蓋一邊有點漏風，蒸氣有所流失，令蟹的熱力分佈有點不均，即是，不是隻隻都能蒸到熱騰騰。</p><p>竹籠x赤陶　外形至省鏡</p><p>傅統家庭鑊的問題，的確令愛在家吃大閘蟹的我有點失望。慶幸是坊間有各適其適的電子蒸籠，不單能解決以上問題，而且一爐同時蒸幾樣菜式皆可，可謂省時又省錢。但，今天談的是蒸大閘蟹，那這些蒸爐的效果又如何呢？即刻再找來劉晉為大家測試市面上三款蒸爐，且看看能否吸引大家花錢外，還值得騰空家中小廚房的角落來貯放這新玩意。蒸食文化，在中國已經有數千年歷史。一向致力將中國文化帶到世界舞台的JIA所設計的蒸鍋，特別結合了昔日人們蒸食必備的經典竹蒸籠，蒸籠是具天然香氣的柳杉木所做成，底座則為透氣赤陶，再配合以耐火土製成的米白色鍋身及鍋蓋，因此可以直接以明火加熱，但又不會有一般砂鍋容易爆裂的缺點。單是視覺上已帶給用家無限驚喜，而由於赤陶比起一般竹蒸籠能吸水氣，自然減少了倒汗水。蒸出來的蟹有陣陣木香，而且火候亦十分均勻，最吸引劉晉的，是下層鍋子可以一邊做煲仔菜或煲湯。可惜的是鍋身較小巧，一次只能蒸三隻大閘蟹，但對兩口子的小家庭就剛剛好。</p><p>一次蒸12隻蟹</p><p>要宴請親朋戚友到家中食大閘蟹，德國頂級家電品牌Miele的蒸爐就大派用場，其三層設計容量使用就一定夠晒大！測試中，一次過蒸了12隻四両重大閘蟹，時間同平常一樣都只需要20分鐘！由於蒸氣從爐內四面八方噴出，蒸熟的蟹受熱均勻。而且蒸氣循環在爐中迴流，蒸的途中不需再加水，倒汗水亦大減！劉晉最Buy蒸爐在蒸的過程夠安靜，不會有蒸氣噴出，摸在爐面也不會有灼熱感覺，十分安全！此外，蒸爐可以調校溫度，方便一次過煮出不同菜式！只是，蒸爐體積龐大，不適合一般蚊型廚房擺放，至於上萬的價錢亦是考慮因素之一！</p><p>在職女士最啱　蒸得夠快</p><p>都市人講求效率，咩都要快！德國寶的高速多層電蒸鍋，唔使睇火之餘，其先進的Strix發熱體，更可以使蒸煮速度比市面一般電蒸鍋快一倍，兩分鐘內可升至99℃！今次我們特地嘗試以平常蒸蟹時間的一半，試蒸六隻大閘蟹，啟動電蒸鍋不出30秒便見到鍋內佈滿蒸氣，夠熱夠足！三層PC膠物料蒸格，不但耐熱堅硬，更能一次過完成多味餸菜，做到真正方便、省時！劉晉嚐過用十分鐘蒸出的大閘蟹，大讚蒸鍋蒸得夠快，而且時間旋鈕使用簡單，最適合放工趕煮飯的在職女士！惟要留意蒸蟹過程中，外殼非常燙手，要小心！</p><p>食蟹好拍檔</p><p>很多人都因為怕儀態盡失，而不會在公眾場合吃蟹。其實只要有合適的用具，吃蟹都可以好企理！JIA知道中國人喜歡吃蟹，特別出品了一套三件的螃蟹組工具，包括鉗子、剪刀和蟹匙。設計師鍾雅涵及黃智峰根據宋徽宗所創的瘦金體書法，其獨有瘦長有勁的特色，融進設計，配合不鏽鋼物料，非常堅硬耐用！同一系列還有筷子及湯匙，同樣帶有書卷味！查詢：a.）JIA Inc 品家家品（2750 5571）b.）德國寶（2773 2888）c.）Miele Boutique（2890 1018）</p></body></html>
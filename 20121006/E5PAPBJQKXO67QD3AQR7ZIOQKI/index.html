<html><header><meta charset="utf-8"><title>趣趣地：祖爾巴頓野性難馴</title></header><body><h1>趣趣地：祖爾巴頓野性難馴</h1><p>今屆俾昆士柏流浪借去馬賽嘅中場祖爾巴頓（右二），由於喺聯賽要停賽，所以馬賽嘅歐霸盃就成為佢大顯身手嘅機會；而喺周四馬賽大炒AEL利馬素5:1嘅歐霸盃分組賽，巴頓仲正選披甲。不過，收唔到火係佢嘅特性，佢喺賽事期間唔單止曾經同利馬素嘅龍門迪加嘈交，喺88分鐘仲被罰黃牌㖭！</p></body></html>
<html><header><meta charset="utf-8"><title>激光矯視晒柔情電眼熊黛林送袋黐實城城</title></header><body><h1>激光矯視晒柔情電眼<br>熊黛林送袋黐實城城</h1><p>熊黛林（Lynn）昨日打扮性感出席Furla活動，她自爆家中至少珍藏逾百個手袋，提到曾為男友郭富城選購手袋時，即忍不住晒恩愛，直言城城成日孭住「愛的包包」，記者笑指城城孭住她的心，熊黛林即甜絲絲謂：「係心思呀！」
</p><p>熊黛林、謝婷婷、吳雨霏、李桂蘭與女兒戴尚蓮等昨日出席Furla在上環舉行的活動，Lynn與婷婷低胸上陣甚為性感。Lynn透露家中至少珍藏過百個手袋，問城城送的佔當中多少百分比？她直言：「冇送過袋。」是否送心？Lynn笑謂：「咁嚴重？都係平時用嘅嘢多。」</p><p>城城送貼心日用品</p><p>Lynn坦言擔心男士不清楚自己心意：「我怕打開見到唔啱好失望，所以麻煩朋友唔好揀袋，揀其他啦！」明撐男友送日常用品比送袋更了解自己。Lynn又忍不住晒幸福，透露城城經常用她送的「愛的包包」，直言男友孭的是她的心意。<br>Lynn表示前日剛做完激光矯視手術，希望拍戲時能表現柔情眼神，她說：「我有六、七百度近視，有時導演叫我個眼神hold耐啲都唔得，會流晒眼水，搞到我成日瞪大眼好似好嚇人咁。」
</p><p>婷婷帶男友見嫲嫲</p><p>剛剛外遊充電回港的婷婷，容光煥發，她透露與男友安志杰（Andy）及爸爸謝賢到澳洲，為嫲嫲慶祝一百歲生日，婷婷說：「呢次係嫲嫲第一次見Andy，不過佢唔係好認得人。」問到為嫲嫲準備甚麼生日禮物？婷婷謂：「我送咗birthdaykiss，冇送禮物，不過爹哋就送咗好大個壽字嘅字畫。」有指狄波拉與張栢芝因為Lucas而關係緩和，婷婷表示不知情，認為若胞兄霆鋒與張栢芝決定復合亦會支持：「所有決定都係為小朋友好。」但她不會主動拉攏兩人食飯。<br>採訪：林嘉慈　攝影：陳俊強</p></body></html>
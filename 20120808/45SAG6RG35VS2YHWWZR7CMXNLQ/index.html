<html><header><meta charset="utf-8"><title>潮上身：Kary熱褲萬歲</title></header><body><h1>潮上身：Kary熱褲萬歲</h1><p>吳雨霏（Kary）早前惹來整容疑雲，外觀上越來越靚是事實，自爆沉迷看外國fashionblog，更要多謝形象設計馬天佑將她在台上變成「大龍鳳」。Kary坦言瘋狂愛鞋，會買齊三隻色，夏天至愛hotpants，而今期潮愛品牌就有AlexnaderWang和法牌IsabelMarant。　採訪：盧妹</p><p>吳雨霏（Kary）當年在女子組合Cookies當中算是黑馬，樣子與身材都屬中庸之姿。近年Kary打扮越見星味，她透露自己的小秘密：「其實我好鍾意睇fashionblog，唔一定要係明星、名人先識着衫，近年好多呢類時裝blogger，就算普通人着衫都有自己style，最鍾意睇歐美嘅fashionblog，我真係幾沉迷，連搭車、整頭嗰陣，都會忍唔住用手機上網搵下有乜得意嘢。」</p><p>喪睇fashionblog</p><p>這位新加入的時裝狂迷，看得fashionblog多，亦開始改變：「以前我只鍾意黑、白、灰、藍，而家會試colourful嘅，望落都精神啲，尤其黃色我最鍾意，不過桃紅色就唔得。」Kary自爆曾經因為太愛，不合身亦照買：「仲試過太鍾意同一個鞋款而買齊三隻色，睇到啲長裙好靚，我會照買然後改到啱我着為止。」Kary在台上的造型愈見誇張、搶眼：「台上絕對唔介意浮誇、性感，好似大shoulderpad、seethrough、怪cut都可以，可以表現另一個Kary，好好玩。」</p><p>潮襯hotpants</p><p>私底下的Kary最喜歡簡單、隨意的打扮：「平日你喺街見到我，簡約、有少少pattern就最好。我覺得高腰牛仔褲加件top就最有型，日本look嗰啲可愛花花裙，我一定唔得！」台上台下的打扮是兩極，唯一有「通行證」的是近年大熱的hotpants，她說：「熱褲真係我至愛，可以營造性感feel，又可以好青春、好causal，絕對係我推介嘅musthaveitem。今年我忍唔住狂買，高腰就修身，有時想斯文少少都襯到；低腰感覺就young，最鍾意係流蘇款，爛爛地好有型，仲有啲閃閃地，玩味重嘅又可以highlight成個look。」今夏已經買咗五、六條hotpants，但統統都不是貴價貨，Kary說：「其實我最鍾意Topshop、H&amp;M同埋Zara，好多款、好多色，而且好方便，最緊要係好啱身，有時做嘢太忙，我會叫助手陪我行一個圈，睇啱個款，唔需要試就買得走，呢種快速shopping都幾好玩。」</p><p>至愛AlexanderWang</p><p>提到最愛的時裝品牌，Kary想也不想就表示是來自法國的IsabelMarant及剛剛進駐香港的美國品牌AlexanderWang，她說：「IsabelMarant嘅款好timeless，每季我都可以着得番，就算着番兩年前嘅款都唔會out，我唔鍾意啲衫着一季就玩完，有時拎番啲舊衫出嚟，襯下又可以變成另一個style，真係幾有成功感。」至於玩簡約主義玩到出神入化的時裝新貴AlexanderWang，Kary更是他的瘋狂粉絲：「真係好simple又有型，上次opening我都有去睇，真係好啱我。」</p><p>靚唔靚</p><p>着得好，《蘋果》絕對睇到；着得曳，《蘋果》更加睇到！一周精選最正靚人、最嘔打扮，鞭策大家齊齊進步！<br>撰文：阿潮</p><p>Best．周迅</p><p>周迅是少數內地穿衣有品味的的女星，平時着衫甚有個人風格，一條littleblackdress加上型格的choker配銀色pumps，簡簡單單，已經相當有型搶眼。</p><p>Worst．楊思琦</p><p>成為單親媽咪的楊思琦，生完BB不久已要努力搵奶粉錢，未知是否忙於湊B，忘記自己的外表，這一身雪紡喱士裙，加上豹紋露趾platform，娘味十足。</p></body></html>
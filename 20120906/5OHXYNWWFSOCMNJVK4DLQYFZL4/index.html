<html><header><meta charset="utf-8"><title>體壇拾趣：火箭換大mon迎林瘋</title></header><body><h1>體壇拾趣：火箭換大mon迎林瘋</h1><p>火箭今季大換血，擸到林書豪；曾經擁有最強吸金機器姚明嘅火箭，真係超識做，決定今季換個新嘅螢幕（圖），仲要換個勁大嘅。聽佢哋周三講，新螢幕將會係美國室內最大嘅一個，有成25呎高、58呎闊，仲要係高清。咁大個mon，益晒班瘋迷，可以更清楚睇偶像。</p></body></html>
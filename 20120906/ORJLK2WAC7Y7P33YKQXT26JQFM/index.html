<html><header><meta charset="utf-8"><title>蔡依林變大細路</title></header><body><h1>蔡依林變大細路</h1><p>蔡依林（Jolin）嚟緊出新碟《Muse》，呢輪四圍宣傳，前日喺台灣搞咗個模仿Jolin大賽，一班由3歲至5歲嘅小朋友齊齊變身小Jolin，大唱新歌《大藝術家》，見到班細路咁得意，Jolin母性大發，係咁撩小妹妹玩，成個大細路咁。</p></body></html>
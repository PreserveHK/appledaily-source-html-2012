<html><header><meta charset="utf-8"><title>體壇拾趣：劉翔下月拆線行得</title></header><body><h1>體壇拾趣：劉翔下月拆線行得</h1><p>倫奧受傷要開刀嘅中國「欄王」劉翔（圖），已經休養咗差唔多一個月，呢段時間佢都係留喺莘莊訓練基地，與世隔絕到好似坐監咁。喺入面有咩做？原來佢趁得閒學吓英文、上網同朋友傾偈，同等劉爸爸嚟探佢，都真係幾悶吓。不過聽講佢10月初就拆得線，到時就可以開始落地行啦。</p></body></html>
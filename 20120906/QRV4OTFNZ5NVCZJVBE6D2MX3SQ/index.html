<html><header><meta charset="utf-8"><title>Phoebe殘廢餐慰日本光頭佬</title></header><body><h1>Phoebe殘廢餐慰日本光頭佬</h1><p>【中環】<br>之前出完超激寫真集嘅許穎（Phoebe），冇見一排前晚喺銅鑼灣出現，見佢着住白色Tee同紫色貼身牛仔褲，一身打扮好似從良咁，但係點知估錯咗。點解咁講，當晚Phoebe同埋一班男女一齊食嘢，坐喺佢隔籬係一位光頭潮佬，見Phoebe坐低無耐對佢表現得相當熱情，先係warm up嘟嘴合照，之後有嘢食嚟，佢仲主動餵光頭佬食殘廢餐兼送上波餅，雙重享受咁好服侍，唔怪得光頭佬咁受落。<br>嘆咗個幾鐘後，Phoebe同光頭佬等人離開，臨別依依佢再向光頭佬送上飯後甜品，encore再送波餅兼香吻，搞到光頭佬不知幾開心，相信發夢都笑出嚟。</p><p>唱片監製</p><p>事後問番Phoebe，原來個光頭佬係日本人叫Miamishine，身份係唱片監製，佢曾經同窪塚洋介合作搞音樂，Phoebe好開心話：「佢嚟緊會幫我做歌，仲斟洽我去日本發展，因為公司會注資日本同埋喺時裝都可能有合作，有咁嘅機會梗係開心。」<br>採訪、攝影：黃曉程、李志明</p></body></html>
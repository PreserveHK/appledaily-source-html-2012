<html><header><meta charset="utf-8"><title>雲想衣裳：icongirls裙邊春色</title></header><body><h1>雲想衣裳：icongirls裙邊春色</h1><p>有咩衫一年四季都可以着？永不過時，除咗裙，別無他選！話之你長定短，抑或唔長唔短。今時今日，着裙唔一定Girly，配Boyfriend單品，亦無不可。要Mix&amp;Match得靚，講款仲要講Cutting。今日有請2012新鮮出爐靚女組合icongirls化身Stylist教你配襯。揀得啱，再膚淺嘅男人都唔會嫌唔夠短！<br><br>記者：陳子穎<br>攝影：林栢鈞<br>SpecialGuests：Icongirls</p><p>極速上位IrregularHem</p><p>裙嘅長度層出不窮，怕長裙難駕馭，可考慮今年極速上位嘅IrregularHem斜腳短裙。呢類裙你可以話係長裙嘅變奏版，亦可以話係短裙嘅加長版，總之，就係以不對稱為賣點。勝在燕瘦環肥嘅身形都可輕易穿出性感來。當中又分斜腳款，可遮到粗小腿；前短後長款，可以話係身形唔高嘅女生，試穿長裙的入門版，襯對三吋HighHeels，自信即刻返晒嚟！</p><p>大牌欽點PencilSkirt</p><p>在大牌的力谷底下，PencilSkirt順理成章成為本季MustHaveItems。不論是上寬下窄的鉛筆裙，抑或上窄下寬的A字裙，上身的配搭最緊要夠Slim，皆因兩者的裙身略長，加上高腰剪裁配過膝長度，一不小心眼高手低就很易出事。雖然好多女仔認為PencilSkirt是高妹的專利，可經過設計師們的加工，不同形態的PencilSkirt傾巢而出，無論斜腳或特別的縫紉效果，着上後均能修飾臀部並拉長大腿線條，其貼身的剪裁更能凸顯3D線條美。</p><p>歷久不衰MiniSkirt</p><p>另一不死MiniSkirt，絕對是潮女心目中推崇備至之物。不論配襯Tee、背心、恤衫、雪紡Top，總能營造出一份性感活潑的感覺。冬天穿短裙，能用長靴和絲襪修飾，掩蓋不好看的腳形。來到夏天，可揀今季勁Hit的百褶裙外，迷你裙能帶出性感與吸引力，擔心凸顯不夠瘦削的小腿，可襯對露趾Platform加對靚短襪仔轉移視線。</p><p>a.ATTRAfromNox'sBoutique（23698309）<br>尖沙嘴金巴利道28號君悅酒店地下503號舖<br><br>b.I.T（28907329）<br>銅鑼灣希慎道1號<br><br>c.Monki（35858026）<br>旺角朗豪坊L1層29-31號舖	d.Kitterick<br><br>d.Kitterick（23695165）<br>銅鑼灣名店坊1樓15號舖<br><br>e.K2（26022999）<br>銅鑼灣名店坊F12及F14號舖<br><br>f.MOUSSY（28906622）<br>銅鑼灣時代廣場502號舖<br><br>g.Episode（29237908）<br>銅鑼灣時代廣場426號舖<br><br>h.JessicaRED（29263015）<br>尖沙嘴海港城2503號舖<br><br>i.JackWills（31051798）<br>銅鑼灣禮頓道77號LeightonL02店<br><br>j.BREADNBUTTER（31055630）<br>尖沙嘴新太陽廣場地庫B17-18號舖</p></body></html>
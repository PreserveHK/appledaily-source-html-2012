<html><header><meta charset="utf-8"><title>關仁隱事：「勁料」搵冷盤陪添自信 - 關仁</title></header><body><h1>關仁隱事：「勁料」搵冷盤陪添自信 - 關仁</h1><p>「勁料」最近又話送豪宅畀女友「銀主」，搞到人人都以為銀主發達，好多人都知，勁料擅玩財技，呢啲左手送畀右手，右手又賣番畀左手嘅招數，最後都係將啲錢袋番入自己袋。關仁聽唔少上流阿太講，勁料出席上流社會嘅活動，總會帶住所謂失寵嘅另一個女友「冷盤」，喺ball場見親都係有頭有面嘅人，有浸過鹹水、識得對答、獨立性強啲嘅冷盤陪住，總係感覺好啲，所以冷盤都唔算失寵。<br>Textby關仁</p></body></html>
<html><header><meta charset="utf-8"><title>趣趣地：紅軍涉歧視球迷被補</title></header><body><h1>趣趣地：紅軍涉歧視球迷被補</h1><p>利物浦上禮拜五喺英足盃第3圈輕取來訪嘅甲組仔奧咸5:1，但球迷唔生性，竟然喺比賽時涉嫌用帶有種族歧視字眼嘅說話嚟鬧對手黑人中場艾迪耶美（右），仲搞到呢位20歲小子喊咁口，要古積特（左）嚟安慰佢。英國警方事後好快做嘢，拉咗個20歲嘅利物浦球迷；紅軍隨後亦講明，如果真有其事，就會一世唔畀有關人士入晏菲路球場睇波。</p></body></html>
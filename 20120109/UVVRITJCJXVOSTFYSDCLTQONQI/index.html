<html><header><meta charset="utf-8"><title>「佢哋玩得好開心」法拉證諸葛冇小產</title></header><body><h1>「佢哋玩得好開心」<br>法拉證諸葛冇小產</h1><p>是非不絕的諸葛紫岐（Marie）將於3月與Neway太子爺薛嘉麟擺喜酒，Marie早前默認懷有龍B，但日前傳出她不幸小產，又於微博表達傷痛的心情，不過Marie一直沒回應。昨日陳法拉出席活動時，表示也替Marie擔心，特此向男友、即Marie男友薛嘉麟胞兄薛世恒求證，薛世恒謂薛嘉麟表示沒有特別事情發生，否認Marie小產，令事情更撲朔迷離。</p><p>陳法拉、徐淑敏（Suki）和倪晨曦等昨日到將軍澳東港城，出席新春花展會活動。法拉指希望增磅，問是否養肥自己趕生龍B？她說：「咁要再肥啲至得，之前瘦咗十磅，已經肥番五磅，希望今年身體好啲。」</p><p>日內返港</p><p>農曆新年法拉會與男友薛世恒到外地過節，問她不用向奶奶拜年，她說：「都會提早拜年，想旅行休息半個月，等身體好啲。最近成日失眠，家塊面神經冇之前咁麻痺，冇再成日痛。」<br>問到奶奶可有煲湯給她補身，法拉說：「我冇收過呢啲，我咁後生。」言語間不禁踩諸葛紫岐年紀比她大。<br>有傳諸葛紫岐與薛嘉麟在聖誕後到夏威夷旅行時，不幸小產，法拉說：「今日有睇新聞，有少少擔心，我有問Daniel（薛世恒）問候佢哋，知佢哋係放緊假玩得好開心，Daniel話佢哋冇乜特別事發生。」有冇小產？她說：「冇呀。」那Marie是否真的陀龍B？法拉說：「私人事唔知，只知道佢哋兩日內返。」
</p><p>Suki追蛇仔</p><p>同場育有兩女的Suki表示會繼續追仔，她自信地說：「下次應該係仔，相士話我會生蛇BB，我想完成我嘅使命。」Suki又透露丈夫較偏心大女，她說：「我都有問老公點解，佢話大女同佢溝通到，我都錫細女，補番數。」<br>此外，關心妍昨早在大球場出席百萬行，問她有否留意老闆薛嘉麟的女友Marie被指流產，關心妍說：「睇新聞知，但唔知佢係咪有咗，我只知佢唔喺香港，但會為佢祈禱。」<br>採訪：盧妹、魯萍<br>攝影：仇志德、黃偉雄
</p></body></html>
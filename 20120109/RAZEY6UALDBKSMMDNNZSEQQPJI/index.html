<html><header><meta charset="utf-8"><title>基仔獲2奀獎怒閃抗議</title></header><body><h1>基仔獲2奀獎怒閃抗議</h1><p>《第34屆十大中文金曲頒獎禮》前晚圓滿結束，陳奕迅再度成為大贏家連奪5個獎，其勁敵兼英皇一哥古巨基僅得2個獎，就連方大同與蘇永康都有3個獎，難怪有傳基仔將淡出頒獎禮不再拎獎，前晚他以工作為由缺席影大合照，令人揣測他不滿賽果。</p><p>樂壇第三張成績表《第34屆十大中文金曲頒獎禮》前晚在將軍澳香港知專設計學院順利頒發，全晚以陳奕迅及容祖兒成為男女歌手大贏家，分別奪得5個獎及4個獎，方大同、蘇永康以3個獎緊隨其後，反而英皇一哥古巨基僅得金曲獎和優秀流行歌手大獎兩個獎，成績麻麻。</p><p>白果黨大方撐場</p><p>未知基仔是否不滿前晚港台的賽果，所以當頒獎禮尾聲邀請各歌手上台影大合照時，基仔和吳雨霏都相繼缺席，不過吳雨霏是因為要趕赴亞洲博覽館參與演出，但基仔就僅由公司交代因有工作而提早離場，不過現場連坐足成晚仍食白果的關心妍和鄭融等都有上台影合照，但基仔臨時離場惹來不少揣測。<br>而近日盛傳謝安琪（Kay）和環球關係惡化，其經理人更打算提早中止合約，前晚Kay與環球高層黃劍濤在後台碰面全程零交流，當黃劍濤得知記者欲拍下兩人的合照時即時彈開，及後又作狀上前與Kay握手示好，但卻沒有任何傾談。</p><p>謝安琪直認心煩</p><p>Kay接受訪問時強調與環球仍有三年合約，但她似有暗示說：「仲有幾日開騷，係真係假都多謝關心，過晒個唱先講，件事都影響心情，自己大個女，將呢啲事放埋一邊，總之我同所有人合作愉快，但經理人同唱片公司啲嘢就唔清楚。」Kay更直認有不同唱片公司向她招手，但她亦一一拒絕。<br>採訪：李珮洳、馬建華、胡比<br>攝影：陳順禎、陳志嵐</p></body></html>
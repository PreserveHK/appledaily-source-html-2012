<html><header><meta charset="utf-8"><title>劉以達分身夾Band</title></header><body><h1>劉以達分身夾Band</h1><p>劉以達和黃耀明早前合體回復達明一派身份開騷，反應熱烈，近日阿達竟組成另一支新樂隊，命名為「劉、以、達」。不過查實只是阿達一人分飾結他手、鼓手和主音拍攝新歌《烏托邦》MV。<br>除了推出新歌，原來明年2月27日是阿達50歲生日以及和老婆結婚15年，喜事多籮籮，另外正日當天阿達會在中環藝穗會舉行音樂會慶祝。<br>阿達表示：「當年我同老婆結婚註冊，只係請咗少部份嘅親友同記者到場，好多朋友埋怨我點解唔請飲，又笑我冇錢娶老婆。我家就喺度叫啲朋友到時嚟我個音樂會，一齊慶祝我嘅水晶婚。」<br>會否擔心屆時太多朋友到場？阿達謂若真的太多朋友到場，就會加開天台款客。<br>採訪：丁寧</p></body></html>
<html><header><meta charset="utf-8"><title>隔牆有耳：<br>狼英金句暗撐交少$10稅 - 李八方</title></header><body><h1>隔牆有耳：<br>狼英金句暗撐交少$10稅 - 李八方</h1><p>社民連、新民主同盟同民主黨近日力撐由「保衞香港自由聯盟」發起嘅交少十蚊稅不合作運動，以示對狼班子不滿。八方發現唔少市民都好想響應，力促吳得掂、酒駕波同大枝蘇三個局長落台；但又唔知稅局會唔會追究？</p><p>嗱，呢一點，狼振英真係幫到大家；原來隨口套用佢幾句「偽」術金句，就好容易過到關。<br>例如同稅局解釋：「 我當前的認知呢，稅單放入垃圾桶後，交稅的問題便不存在了」。高登網友查實一共創作咗15句狼英金句畀大家參考，肯定有句啱心水。</p><p>網民創作部份金句</p><p>•交稅同唔交稅有好大嘅討論空間。<br>•第一次收到稅單，唔知道要交稅。<br>•我一向開誠布公，但不清楚何謂交稅。<br>•我係冇處理稅單，但我冇交稅呢回事並不存在。<br>資料來源：互聯網</p></body></html>
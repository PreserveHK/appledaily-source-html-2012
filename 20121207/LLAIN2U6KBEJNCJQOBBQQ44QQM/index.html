<html><header><meta charset="utf-8"><title>中環迷你裙：「海底撈」香港止步 - Samantha</title></header><body><h1>中環迷你裙：「海底撈」香港止步 - Samantha</h1><p>冬天來了，愛烚吓烚吓的香港人，終於有藉口暫緩減肥計劃，大食特食，然而Samantha最掛念還是深圳河對岸的「海底撈」，幾年前食過一次後食上癮，這間連全球最大餐飲集團百勝都視為競爭對手的火鍋店，他們的經驗更被寫成書，賣的是接近「零缺點」的服務。<br>回想初次光顧時，調味料和食物井井有條，上座時侍應已套好衣物和手機以防弄污，更有人在你面前拉起麵團來，聽聞現時還提供修甲、打麻將等服務，雖然近年收費貴了很多，但這川式火鍋店仍人氣旺盛，全球有70多間分店。<br>幾個月前海底撈決定落腳新加坡和洛杉磯，但香港只聞樓梯響，Samantha相信海底撈並非不想，而是不能，試想本港餐廳經理和洗碗阿姐近乎同酬，服務好咗定差咗大家心裡有數，要平請高質素伙計已經難，搵平舖就更加難，睇怕㩒爛部計數機都未有肉食！</p><p>Samantha<br>本欄逢周一、三、五刊出</p></body></html>
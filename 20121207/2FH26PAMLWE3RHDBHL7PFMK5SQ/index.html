<html><header><meta charset="utf-8"><title>投資的天空：落後板塊快追上 - 張士佳</title></header><body><h1>投資的天空：落後板塊快追上 - 張士佳</h1><p>前日A股藉中央經濟工作會議召開而急彈近3%，帶領港股成功解除雙頂威脅。<br>士佳早排話睇好，主力係買衍生工具，皆因個股升勢實在太集中於幾個板塊，在值博率高低之下要有所取捨。過去幾日，強勢的仍然是那幾個板塊，自己睇唔中，好在有同事幫手揀中一些內房、燃氣股等，但整體而言，個股方面唔覺得滿意，係衍生工具就非常滿意。</p><p>不過，筆者認為，之後其他板塊亦會漸有起色，因先前投資者怕雙頂、怕內地跌唔停、又怕財政懸崖，基金要追數惟有向一堆極熱門板塊埋手，但A股一下爆返上2000點樓上，財政懸崖的問題也似乎越來越有解決的希望，市場的憂慮即使唔係一掃而空，亦已有很大程度的紓緩，這將有助其他無咁標青的板塊追上。當然，自己都唔係一面倒睇好，始終一日升返晒，亦可以一日跌返晒，現時係睇好得來，就逐漸將衍生工具減持，轉而買股票，並無特別加倉。<br>組合方面，吉利汽車（175）如跌穿3.42元，將先行沽出，因此水平是配股後低位，有一定意義，若失守，宜先行避開，為長期指令。</p><p>張士佳<br>元大寶來證券（香港）業務及商品發展總監<br>與曾卓鋒（元大寶來證券（香港）客戶經理）聯合執筆<br>（逢周三、五刊出）</p></body></html>
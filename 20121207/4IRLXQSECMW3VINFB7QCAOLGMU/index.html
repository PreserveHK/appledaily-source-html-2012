<html><header><meta charset="utf-8"><title>孫紅雷戴罩拍拖</title></header><body><h1>孫紅雷戴罩拍拖</h1><p>【北京】內地男星孫紅雷好耐之前同鞏俐傳過緋聞，近年出現喺佢身邊嘅都係一位叫王駿迪嘅後生女，佢哋經常出雙入對，不過出親街都好避忌。早幾日暫時休息嘅孫紅雷現身北京，着住藍色外套同女友出街。不過佢繼續玩神秘，戴住口罩耷低頭行，佢女友就化淡妝束起頭髮，孭住個背囊，兩人好甜蜜咁拖住行街。<br>撰文：李森</p></body></html>
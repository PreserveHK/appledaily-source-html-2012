<html><header><meta charset="utf-8"><title>做叠碼仔食夾棍411萬着草　<br>港澳江湖通緝洪欣<br></title></header><body><h1>做叠碼仔食夾棍411萬着草　<br>港澳江湖通緝洪欣<br></h1><p>【本報訊】藝人洪欣最近捲入一宗橫跨港澳兩地的江湖「追數令」，印有她頭像的追債街招，從澳門貼到香港；從跑馬地貼到中環，《蘋果》追查，發現背後牽涉一筆「叠碼數」。有澳門賭廳人士爆料，聲稱洪欣是「叠碼仔」，「落格」賭廳411萬，惹怒黑幫向她還以顏色。洪欣昨晚激動否認：「做叠碼嘅人係我爸爸，唔係我！」<br>記者：黃學潤　陳偉雄　張  軍</p><p>今年10月開始，港澳兩地不斷有人張貼大字報，向洪欣追討一筆400多萬的賭場欠款。記者發現追討洪欣款項的，是澳門「大衛會」和「發達會」一名姓麥負責人。據悉，該兩個會專門批核「泥碼」給旗下賭廳，「條數拖咗兩年幾，所以有人發出江湖追數令，要收返呢筆數。」熟知內情的叠碼仔阿光說。<br>阿光稱，洪欣不用拍戲的時間，都會過澳門或落賭船賭兩手，多年前更曾被記者在賭船上，拍到她與走私大王賴昌星同枱賭錢。<br>約三年前，洪欣經人介紹，在新濠天地認識該名姓麥男子，自薦替他做「中間人」，「佢話阿爸係做叠碼，又話自己喺內地拍戲，識得好多內地有錢人，唔愁冇客。」麥覺得她是明星，於是一口答應。</p><p>賭客單據證已還洪父錢</p><p>洪欣起初取碼是有限額，最多50萬，後來廳主見她準時交數，數目大幅增加至每次100萬以上，一年佣金收入過百萬。但前年2月至6月間，洪先後向「大衛會」和「發達會」拿了多次泥碼，總數達530多萬，分別借給兩名姓高和周的內地賭客，至今仍未向「公司」還數，「扣除佣金，佢要還番411萬。」所以今年9月，有人委託收數公司，向洪欣追討欠款。<br>不過，洪欣指是父親欠債，與她無關，而她父親更失去蹤影，「每次攞碼雖然都係佢阿爸簽名，但洪欣每次都在場，因為個廳主只係信佢，唔係佢老竇，根本成件事都係洪欣扯線。」<br>阿光又稱，洪欣曾藉口指兩名內地賭客未還錢，但廳主其後派人在內地找到周姓賭客，周堅稱已歸還250萬給洪父，並能出示收據，於是有人懷疑洪欣和父親串謀「落格」，「麥打過好多次電話俾佢（洪欣），佢都cut線唔傾。就算份文件唔係佢簽，佢擺明係擔保人，有責任還錢。」阿光又稱，債主一定不會就此罷休，想盡辦法收回欠債。</p><p>洪欣激動：嗰個朋友屈我
</p><p>身在內地的洪欣透過電話作回應，她激動說︰「（欠債的）係我爸爸，佢夾硬屈我！」洪解釋，這名朋友以往經常找她登台和剪綵，熟絡後便多次表示想跟其父親合作做生意，「（係咪做叠馬仔？）係，就係我爸爸工作。」<br>洪欣承認父親的確拖欠對方400萬元，「爸爸話個客有困難，家還唔到錢，有就會還。我唔知個客有冇還過，聽爸爸講，還錢係入賭場個account，佢哋自己交收。」<br>洪欣不滿父親欠債，卻要她揹上身，「（朋友）佢話因為係我介紹，所以乜嘢都推晒落我度。」洪稱自己是公眾人物，對方遂將矛頭指向她，「家擺明就係想搞我！佢搞我爸爸，我爸爸又冇人識，我已經報咗案。」過去二、三個月，她稱不停被滋擾，貼大字報又致電恐嚇她。至於對方出示的欠單，她否認有簽過，「人哋要咁樣整我，我都唔知㗎！」</p></body></html>
<html><header><meta charset="utf-8"><title>聖誕版禮盒　甜蜜又煙韌</title></header><body><h1>聖誕版禮盒　甜蜜又煙韌</h1><p>未到聖誕，已經低到得番13℃，天氣反常得可怕，不過看見大街小巷嘅聖誕佈置，內心特別暖笠笠，既然咁，一於開始着手聖誕禮物，希望可以Warm到聖誕。要暖，個人當然推介食落肚暖笠笠嘅美食，就好似糖、朱古力、曲奇等等嘅甜心美食，感覺特別溫馨！奇華餅家最近推出咗聖誕禮盒，鐵罐圖案畫上可愛嘅聖誕樹，望落已經極有氣氛，入面仲有兩款曲奇同四款手製糖果，一嗒自然份外心甜！個人最鍾意嗰四款手製糖果，好似有原味鳥結糖、杏仁小紅莓鳥結糖、南瓜籽脆糖同椰絲花生軟糖，入口煙煙韌韌，送畀人或自家品嚐都係咁正！<br>查詢：2785 6066</p></body></html>
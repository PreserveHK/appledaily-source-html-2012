<html><header><meta charset="utf-8"><title>孫佳君狂掃貴價貨</title></header><body><h1>孫佳君狂掃貴價貨</h1><p>《中環ifc》孫佳君自宣佈復出後，就經常見佢行街購物置裝，好似前日傍晚6點，又見戴住黑超同着藍色背心裙嘅佢，同個女性朋友喺中環ifc嘅連卡佛掃貨。</p><p>孫佳君喺女裝部狂試鞋，對對都大約值兩千蚊。揀咗一輪後，孫佳君買咗幾對靚鞋離開，佢朋友幫佢攞住大袋戰利品，跟住兩個人行咗去四季酒店搭七人車離開。採訪、攝影：陳辰</p></body></html>
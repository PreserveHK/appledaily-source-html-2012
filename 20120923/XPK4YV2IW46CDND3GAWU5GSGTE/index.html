<html><header><meta charset="utf-8"><title>六雙筷子惹的禍　四煞刑毀食店</title></header><body><h1>六雙筷子惹的禍　四煞刑毀食店</h1><p>《油麻地》【本報訊】六雙用完即棄筷子要六蚊，大佬谷氣引發糾黨刑毀案。油麻地砵蘭街深仔記粥麪店，昨日凌晨被人飛掟枱凳擊毀舖面玻璃，一名男子買外賣淨雲吞索取六雙筷子，懷疑不滿額外收費，召來大漢報復搗亂，警方正追緝四名涉案男子歸案。事發油麻地砵蘭街99號深仔記粥麪店，開業近30年，由人稱深哥的姓周東主經營。昨日凌晨3時許，一名20餘歲男子，到上址買外賣淨雲吞，但要求拿六雙筷子，店員見筷子數量不少，提醒每雙筷子額外收費一元，客人爭執一番付款離去，未幾帶同三名男子折返找晦氣，用枱凳掟爆舖面一幅約四呎乘四呎玻璃逃去。店員事後嘆謂︰「早知返轉頭打爛嘢，就畀佢算數。」東主深哥在區內交遊廣闊，去年接受雜誌訪問細說砵蘭街生存之道，曾說︰「冇嘢㗎！搵食最緊要醒目，咪得罪人，講義氣，大家為兩餐啫！」</p></body></html>
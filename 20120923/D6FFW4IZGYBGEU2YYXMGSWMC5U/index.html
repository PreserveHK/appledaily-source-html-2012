<html><header><meta charset="utf-8"><title>體育開講：板凳話事 - 梁國雄（長毛）</title></header><body><h1>體育開講：板凳話事 - 梁國雄（長毛）</h1><p>歐洲球壇相繼開鑼，歐聯、歐霸接踵而至，一周兩賽，固然戲碼紛呈，眼福不淺。但若閣下非超級球癡，又或病態賭徒，則難免觀戰樂趣遞減，恍如餐餐盛宴，消化不良！更何況參賽隊伍參差，不少比賽水準根本不及4大聯賽本土互撼，捱眼睏睇波，恐已不是常見現象。觀眾固然疲於應付，球員何嘗並非如此？最攞命者，乃球壇繁忙，又由於電視轉播合約，令球壇賽事停不了，稍有餘暇，2014世盃外圍賽立即補上，真箇是得閒死，唔得閒病，球員雖然技高一籌，然而畢竟血肉之軀，年中無休，心力交瘁，難免走樣，尤其遠赴重洋，越洲搵食之南美球員，一旦應召回故土效命，單是冗長機程，已是畏途之始，適應時差，又是另一難途，而拉丁血裔更添縱情貪歡之文化因素，即使於綠茵場上倖免傷患，場外難免稍作放縱，不若在歐洲受球會嚴格管制，克盡職業球員紀律！即使效力球會犖犖大如巴塞、皇馬，又或紅魔、車仔，又豈能派褓姆隨隊，代國腳教頭施管教？此所以，但凡世盃外圍賽後，南美球星水準成疑，幾乎已是鐵律，諸君博彩，不可不忘！亦正因如此，一周兩賽之煎熬，會使後備力量不足之細會窮於應付，板凳縱深俱佳之班霸，自然更勝一籌。此所以，一俟球壇全速展開，則優勝劣敗，顯而易見，各位迷哥迷姐，你鍾意班波不如尊意，又或喜出望外？毋須過分激動，睇多幾回，平常心！文：長毛mailto:sport@appledaily.com</p></body></html>
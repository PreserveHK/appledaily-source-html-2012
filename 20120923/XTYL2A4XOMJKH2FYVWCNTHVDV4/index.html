<html><header><meta charset="utf-8"><title>花絮<br>文仙尼無限包容巴神</title></header><body><h1>花絮<br>文仙尼無限包容巴神</h1><p>「父母對子女嘅愛無微不至」，估唔到曼城領隊文仙尼對麾下前鋒巴洛迪利嘅容忍，亦同樣深不見底，難怪坊間成日話巴神係文帥契仔啦！好似文帥日前接受訪問，就否認喺上周中對皇馬嘅歐聯唔畀巴神踢係雪藏佢，亦否認兩人有唔咬弦或者有嘈過。文帥仲強調：「我對於巴洛迪利嘅耐性，係無窮無盡嘅！」</p></body></html>
<html><header><meta charset="utf-8"><title>孫佳君置裝復出</title></header><body><h1>孫佳君置裝復出</h1><p>【中環置地】孫佳君最近簽咗英皇復出拍嘢，由於要keep住見人，自必然要執得企企理理。前日傍晚6點幾，戴住黑超嘅孫佳君喺中環置地廣場行街濕平，估計佢想去置新裝。不過，孫佳君似乎睇唔啱，於是打電話通知司機嚟接佢，冇幾耐就上咗部七人車離開。孫佳君有事業寄託，成個人都變得容光煥發，但個樣望落都有幾分囂張囉。採訪、攝影：黃曉程</p></body></html>
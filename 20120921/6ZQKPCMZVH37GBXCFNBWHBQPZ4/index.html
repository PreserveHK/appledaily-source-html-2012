<html><header><meta charset="utf-8"><title>李樂詩細仔旺事業</title></header><body><h1>李樂詩細仔旺事業</h1><p>李樂詩和榮雪梅等前晚在金鐘出席護膚品活動，上月誕下第二胎的李樂詩，一坐完月就出動，她說：「家九磅，又鼻高又眼大。」大仔可有錫錫弟弟？她說：「未錫住，我一抱細佬，佢就閂埋門入房，有時又拉住我叫我陪佢玩。」她指可能會搞百日宴，與親友吃飯，問她湊兩個可要減少工作？她即說細仔好腳頭：「呢排好多工作、活動嘅電話打嚟，11月尾又要做顧嘉煇演唱會，下年又開演唱會。」<br>榮雪梅做瑜伽消瘦不少，她之前不時被影到跟各式男士夜蒲，她堅持繼續夜生活：「女人婚後都要獨立，唔係好悲哀㗎，我唔理其他人，我光明正大出去，去nightclub同男仔、女仔跳吓舞，好正常。」<br>採訪、攝影：顏英儀</p></body></html>
<html><header><meta charset="utf-8"><title>孭債10萬　夫婦同吊頸男一度昏迷　女縮沙涉教唆自殺被捕</title></header><body><h1>孭債10萬　夫婦同吊頸<br>男一度昏迷　女縮沙涉教唆自殺被捕</h1><p>【本報訊】天水圍一對恩愛夫妻，疑因要償還10萬債務捱生捱死，前晚兩人在家飲悶酒，患有抑鬱症的妻子疑不堪壓力，勸服丈夫一同吊頸赴死。兩人於昨凌晨在住所分別於廚房及客廳上吊。其間妻子疑難忍痛楚放棄，但丈夫已懸樑上吊，妻子慌忙將他解下報警，惟丈夫因缺氧腦受損，妻子則因涉嫌協助及教唆他人自殺被捕。<br>記者：張家豪　譚健文</p><p>企圖吊頸同死的夫婦姓梁（41歲）及姓夏（35歲），居住天悅邨悅華樓33樓一單位。四年前，夏婦誕下女兒後患上抑鬱症，須定時服藥及覆診。兩夫婦為口奔馳，梁做廣告佈景板工作，夏婦則任夜更保安員；女兒由祖父母代為照顧。<br>消息稱，兩夫婦合共欠債逾10萬元，夏婦因多年病患困擾，加上債務壓力沉重，情緒低落。前晚兩人在家借酒消愁，其間夏婦建議以死解脫，梁愛妻情深，決定共赴黃泉。至昨凌晨2時許，梁在大廳窗口吊頸，妻於廚房用尼龍繩纏頸上吊。<br>不久，夏婦疑上吊時痛楚難抵，於是打消念頭，但已見到丈夫已上吊奄奄一息，連忙取出利刀割斷尼龍繩把丈夫解下並致電報警。救護員趕抵時，梁已陷昏迷，送院搶救後情況一度嚴重。據悉，梁自縊時缺氧致腦受損出現失憶症狀。夏婦向警方承認游說丈夫自殺，警方遂以涉嫌協助及教唆他人自殺罪名將她拘捕。</p><p>街坊指夫婦表現恩愛</p><p>梁的親友到醫院探病後表示，梁已醒來，但對自殺過程已記不起。親友說：「佢老婆有幾年嚴重抑鬱，個人好灰，懷疑兩人一時睇唔開做儍事，啲經濟問題就唔清楚。」有街坊則指兩夫婦同為靚仔靚女，表現恩愛。夏婦在天水圍區當夜更保安員，月入8,000元左右，放工後買餸煮飯，如普通主婦。街坊指，有一次，街坊相約打麻雀，曾叫夏婦竹戰，但夏婦婉拒說﹕「我唔鍾意賭錢，唔打麻雀。」</p><p>夫婦吊頸尋死示意圖</p></body></html>
<html><header><meta charset="utf-8"><title>曼谷新酒店T21　地利贏晒</title></header><body><h1>曼谷新酒店T21　地利贏晒</h1><p>相信很多人已經把曼谷視作離島，閒來抽起條筋便飛過去來個三四天食玩買之旅，時間短短，行程密密，住得方便最重要。Siam中心雖好，卻稍嫌太多遊客太過擠擁，都是Sukhumvit沿路一帶比較親民，尤其距離不過四個站的Asoke一帶，是BTS和MRT交匯區，交通夠晒方便，新開以機場客運大樓作設計靈感的Terminal21商場更是曼谷近月熱話。</p><p>商場之上就是開了才幾個月的GrandeCentrePointT21酒店，連接住BTSAsoke站內的天橋直達酒店大堂，落雨打風都唔使擔遮。酒店叫得做Grande都算是豪華級數，房間夠晒大之餘，部份更配置了大型雪櫃、微波爐等廚具，心血來潮在房間煮飯仔都仲得。女士們最關注的洗手間，夠大之餘，馬桶竟然附有日本的暖板，喜愛噴射冲洗籮柚者，簡直係恩物。床鋪就一般，未夠舒適，不過床邊的闊落大窗就令房間極度開揚，尤其住在高層，晚上一覽城市景觀無得頂。<br>講到配套，免費Wi-Fi係一定的了，平台泳池有點點infinite感覺，樓下商場有超市，雖然細間，但一般貨品不缺。至於港人最愛的Spa和揼骨，樓下就有間Let'sRelax，方便到嘔。</p><p>講到配套，免費Wi-Fi係一定的了，平台泳池有點點infinite感覺，樓下商場有超市，雖然細間，但一般貨品不缺。至於港人最愛的Spa和揼骨，樓下就有間Let'sRelax，方便到嘔。<br>個人感受嚟講，房租六百幾元（香港旅客優惠價）包早餐，酒店夠新夠方便，雖未達五星標準，但一切也算是預期之中，對於熱愛食玩買又不打算整日藏身酒店的旅人來說，這裏絕對值得一住。<br><br>撰文：Zeng</p><p>GrandeCentrePointTerminal21</p><p>地址：2/88SukhumvitSoi19,SukhumvitRd.,NorthKhlongToei,Wattana,Bangkok<br>電話：（66）26819000<br>網站： http://www.centrepoint.com </p></body></html>
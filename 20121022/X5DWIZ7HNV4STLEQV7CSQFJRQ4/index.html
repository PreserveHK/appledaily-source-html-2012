<html><header><meta charset="utf-8"><title>中環<br>岑麗香食相誘老外</title></header><body><h1>中環<br>岑麗香食相誘老外</h1><p>高登女神岑麗香前晚8點幾，同兩個女朋友去咗中環Soho區一間墨西哥餐廳開餐。原來佢唔單止冧到高登仔，就連老外都俾香香吸引，佢俾兩個老外喺餐廳門口捉住影相，香香好識做咁同佢哋合照完之後先至返入餐廳開餐。原來香香都好大食，3個鐘頭裏面見佢食到唔停口，而且仲猛咁用手攞食物，跟住又舔埋手指，連食相都好誘人。採訪、攝影：陳辰、梁繼光</p></body></html>
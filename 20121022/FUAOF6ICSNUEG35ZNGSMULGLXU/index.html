<html><header><meta charset="utf-8"><title>趣趣地：兵工廠賠了夫人又折兵</title></header><body><h1>趣趣地：兵工廠賠了夫人又折兵</h1><p>「兵工廠」阿仙奴上周六晚畀諾域治爆冷贏1:0，65分鐘阿歷士張伯倫（圖）後備上陣，諗住加強攻力，盡快追和。點知佢打唔夠10分鐘，就整親嗰「八月十五」而要退下火線。兵工廠領隊雲格賽後話，呢位19歲小將傷勢唔算嚴重，但係周三主場對史浩克04場歐聯比賽，就唔使預佢啦。今次阿仙奴真係賠了夫人又折兵！</p></body></html>
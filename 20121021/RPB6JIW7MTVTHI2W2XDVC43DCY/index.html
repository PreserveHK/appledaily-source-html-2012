<html><header><meta charset="utf-8"><title>珍妮花女擒南瓜</title></header><body><h1>珍妮花女擒南瓜</h1><p>美國女星珍妮花嘉娜，前日帶咗細女Seraphina喺加州一個農場玩，Seraphina一去到就好似甩繩馬騮咁周圍走，仲擒上啲南瓜度，小心壓爛要阿媽買晒返屋企啊！珍妮花跟住就捉囡囡去玩牛牛車，睇嚟似係阿媽想玩多啲噃。</p></body></html>
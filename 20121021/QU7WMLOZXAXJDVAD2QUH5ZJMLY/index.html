<html><header><meta charset="utf-8"><title>蘋果茶餐廳：銀河「大」戰地震 - 吾中</title></header><body><h1>蘋果茶餐廳：銀河「大」戰地震 - 吾中</h1><p>周日美職聯上演名副其實的「大」戰，由今屆入球最多的聖荷西地震迎戰入球第2多的洛杉磯銀河，入球「大」可取之餘，亦可兼顧少讓平/半的地震上盤。聖荷西地震現時以64分高居美職聯榜首，可望奪得常規賽冠軍，地震以69個入球冠絕美職聯，其中前鋒雲度路斯基攻入了25球，腳風大順，今役亦不難在銀河身上取得入球。另外，地震目前連續7場聯賽不敗，共獲5勝2和，當中更有6場是開「大」。衞冕總冠軍的銀河目前在西岸排第4，亦已穩奪季後賽資格，而銀河是今季美職聯入球第2多的球隊，攻入56球，當中大部份是由羅比堅尼、碧咸及當路雲互相合作取得，今役為向地震顯顏色，料亦會全力搶攻。既然兩隊都踢法主動，入球「大」有1.62倍，必捧；至地震由於近況略勝銀河，又有主場之利，上盤可期。文：吾中</p></body></html>
<html><header><meta charset="utf-8"><title>何嘉莉極速收身</title></header><body><h1>何嘉莉極速收身</h1><p>【中環】何嘉莉唔做歌手之後，轉行開時裝店做老闆，佢同甜品店太子爺老公黃逸璋仲鬼咁恩愛，前晚7點佢哋拍拖去中環ifc買飛睇戲，當時戲院就開場嘅戲有《收購風雲》同《3D怪誕復活狗》，唔知佢兩公婆睇邊齣呢？8月底先升呢做媽咪嘅何嘉莉，兩個月唔夠就話咁快收身成功，完全睇唔出佢生完囝囝冇耐㖭，相信楊千嬅睇到一定羨慕死嘞。採訪、攝影：羅德光</p></body></html>
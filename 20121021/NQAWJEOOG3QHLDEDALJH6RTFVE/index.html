<html><header><meta charset="utf-8"><title>吳美珩悠閒買Cake</title></header><body><h1>吳美珩悠閒買Cake</h1><p>【銅鑼灣】前藝人吳美珩嫁咗畀台灣富商王華麟後，叠埋心水做少奶奶相夫教女，好耐冇見嘅佢，前日下晝4點半去銅鑼灣利園商場買蛋糕，紥住馬尾嘅佢打扮casual，雖然已經做咗媽咪，但身形都keep得唔錯，佢揀咗幾件蛋糕，之後攞信用卡出嚟畀錢，睇清楚呢張原來係尊貴嘅黑卡，襯晒佢嘅身份，買完蛋糕之後佢就離開，等咗三分鐘司機先嚟接佢走。採訪、攝影：吳耀輝</p></body></html>
<html><header><meta charset="utf-8"><title>花絮：名導着高中波衫撐場</title></header><body><h1>花絮：名導着高中波衫撐場</h1><p>紐約人球迷、黑人導演SpikeLee，喺上周五紐約人對黃蜂場波，少有咁唔着紐約人波衫睇波。佢當晚着住嘅，係紐約大英雄、林書豪嘅高中4號波衫（圖）。最好笑係呢件綠色波衫同黃蜂件衫撞色，睇落仲以為SpikeLee轉軚捧黃蜂。</p></body></html>
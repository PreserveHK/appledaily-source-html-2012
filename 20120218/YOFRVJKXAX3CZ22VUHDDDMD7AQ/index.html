<html><header><meta charset="utf-8"><title>花絮一剔牌推Lin戰鞋</title></header><body><h1>花絮<br>一剔牌推Lin戰鞋</h1><p>「林瘋」彈起帶來唔少商機，好似贊助佢波衫波鞋嘅Nike，就準備推出林書豪專用戰鞋，對鞋以紅同藍色為主，喺鞋踭位仲加咗「Lin」，即係「林瘋」嘅姓氏，相當搶眼，暫時未知道對鞋幾時上市。更有傳言指，Nike會幫「林瘋」推出個人品牌系列，實行同米高佐敦、拜恩、勒邦占士等球星睇齊，真係畀足面！<br></p></body></html>
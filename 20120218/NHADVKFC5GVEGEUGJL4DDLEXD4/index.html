<html><header><meta charset="utf-8"><title>挺唐演藝人潛晒水</title></header><body><h1>挺唐演藝人潛晒水</h1><p>唐英年被踢爆僭建地下皇宮，上年由娛樂大亨林建岳牽頭，帶領一班演藝界名人參選選委會並且表態挺唐，但醜聞發生後，只有林建岳仍明確支持唐英年，其他如周星馳等一直沒有回覆，影協會長洪祖星甫聽到記者電話問：「是否仍支持唐」時即收線。</p><p>黃百鳴：觀察吓先</p><p>而曾是挺唐派的國際唱片業協會（香港會）總裁馮添枝表示不表態，黃百鳴則在電話中說：「有保留，等我觀察吓先啦。」曾力撐唐英年的蕭定一昨日大講反話說：「我梗係支持唐生，佢呢兩日帶咗好多歡樂畀大家同網民，試問邊有特首會帶咁多歡樂出嚟？」<br>此外，梁振英的圈中支持者肥媽昨日出席活動時表示，覺得唐英年太太做得恰當，她說：「咁啱嘅，做老婆係要委屈吓。」肥媽覺得無論選唐、選梁都好，只要出發點為香港人就好了。<br>採訪：張俊銘、陳慧安</p></body></html>
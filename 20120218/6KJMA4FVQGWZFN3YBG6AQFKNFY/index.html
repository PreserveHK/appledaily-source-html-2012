<html><header><meta charset="utf-8"><title>馮仁昭四圍超：汪明荃撐梁振英保新光 - 馮仁昭</title></header><body><h1>馮仁昭四圍超：汪明荃撐梁振英保新光 - 馮仁昭</h1><p>對於新光戲院即將結業，汪明荃噚日接受商台電話訪問，佢話李居明呢排同個業主傾緊件事。另外有指一位姓梁嘅朋友都同業主傾緊，有傳係梁振英，阿姐話：「估好大機會係佢，因為佢都係八和嘅顧問之一，佢都好關心呢件事。」對於嚟緊有遊行，阿姐覺得冇需要，佢話：「呢件事唔係我發起，發起嘅人亦都冇通知我，其實都應該要顧及安全問題。」</p></body></html>
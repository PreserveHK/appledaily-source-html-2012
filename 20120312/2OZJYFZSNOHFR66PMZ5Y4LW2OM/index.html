<html><header><meta charset="utf-8"><title>公屋破壞王肆虐11年昨再出動燒閘　老夫妻險喪火海</title></header><body><h1>公屋破壞王肆虐11年<br>昨再出動燒閘　老夫妻險喪火海</h1><p>【本報訊】香港仔利東邨一對老夫老妻，早年以積蓄買下其公屋單位，用作安樂窩養老，殊知11年來如發噩夢，慘遭「破壞王」狙擊，先後以雪糕塗閘及香口膠塞鎖匙窿。兇徒昨將破壞行動升級，縱火燒閘門，兩夫婦嚇餐飽險一鑊熟，幸街坊聞呼救合力將火撲熄，無人受傷。女戶主直斥兇徒「折墮」、「冇好死」，又指為保安全，打算盡快搬走。記者：李家傑、胡恩宏</p><p>現場利東邨東茂樓26樓一單位，戶主姓何（83歲），退休前做印刷工，妻子當清潔工，育有一對子女，兩子女已搬出自住。</p><p>疑同廈住客所為</p><p>昨凌晨3時許，何妻睡中嗅到味，暗忖「邊家人咁夜仲煲嘢」？及後見門罅閃着火光，始知門外有火，連忙叫醒丈夫，同時開門呼救﹕「火燭呀！救命……」街坊聞訊報警，並取水救火。何妻將鎖匙拋出門外，街坊開門將兩人救出，俱無受傷。<br>消防趕抵前火已被撲熄，大門嚴重熏黑，調查發現鐵閘罅隙殘留紙屑，充斥濃烈易燃液氣味，認為事件有可疑，交警方追查。探員翻查大廈閉路電視，了解事發前後有否疑人出沒。大廈保安員則指當時沒陌生人出入，警方初步懷疑兇徒是同廈住客，有心衝着何家而來，不似單純惡作劇；而門外沒有追債字句，不像大耳窿收數，案件暫列縱火案。<br>何妻事後咒罵縱火狂徒：「點知啲人咁衰，邊度有人咁折墮，啲人冇好死。」她如此大動肝火，原來何家已被「破壞王」搞足11年。何家早年住黃竹坑邨，因為清拆於01年遷至上址，05年以租者置其屋買入該單位。<br>何妻稱，01年迄今，長則一個月一次、短則一個月數次被人破壞，例如擺在門口的鞋被丟掉，閘口被人用雪糕塗污、香口膠塞匙窿，因沒人命傷亡忍得就忍，無報警或向房署投訴。</p><p>考慮搬屋逃魔掌</p><p>沒想到破壞王的行動步步升級，竟放火燒屋，有心「攞命」﹕「我哋同人冇怨冇仇，對仔女又咁乖，都唔知乜人做，你話唔驚就假。」<br>何妻指兇徒神出鬼沒，考慮將單位賣出，再另覓住所，擺脫破壞王的魔掌。</p><p>破壞王四招玩殘何家</p></body></html>
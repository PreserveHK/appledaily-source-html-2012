<html><header><meta charset="utf-8"><title>衝浪驚魂</title></header><body><h1>衝浪驚魂</h1><p>美國諧星阿當桑迪拿（Adam Sandler）雖然近年接咗唔少爛片俾影評喪鬧，但私底下佢一啲都唔爛，好照顧佢同演員老婆Jacqueline Samantha Titone所生嗰兩個女。日前阿當帶咗6歲大女Sadie同4歲細女Sunny去迪士尼玩，三父女仲去灰熊峰坐圓形小船玩驚險刺激嘅灰熊河衝浪遊戲，兩個囡囡全程驚到捉實老竇隻手，落完河仲驚魂未定，唔敢即刻落船㖭！</p></body></html>
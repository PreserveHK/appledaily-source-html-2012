<html><header><meta charset="utf-8"><title>中環迷你裙：麥記霸權沒落 - Samantha</title></header><body><h1>中環迷你裙：麥記霸權沒落 - Samantha</h1><p>上周五1987年股災25周年，麥當勞股價經歷「股災」式下瀉，暴跌4.14美元，報88.72美元，皆因第三季業績9年來最差，純利約114億港紙，跌4%，全球同店銷售僅升1.9%，最弊係麥記話10月同店銷售仲會跌。<br>漢堡包呢塊肥田，當然有人爭，單計上市公司就有Burger King，Yum!旗下的KFC和Taco Bell。麥記股價雖然喺歷史高位徘徊，但暫時都冇運行，先是出名刻薄的它要順應潮流，由時薪十幾蚊調高至家30蚊，不過在最低工資下都未必請到人。<br>麥記過去之所以是霸權，因為就算其他舖頭改朝換代好幾次，麥記近乎屹立不倒，但近期喺山林道屹立了25年的麥記，以至意大利名店街的都慘遭迫遷，朋友亦指，屋邨商場的麥記都關門大吉，過去氣燄消了大半。<br>最無奈嗰位相信是3月先上場的CEO Don Thompson，個位都未坐暖就要摺高衫袖打仗，若自亂陣腳打敗仗，就真係打死無怨。<br><br>Samantha<br>本欄逢周一、三、五刊出</p></body></html>
<html><header><meta charset="utf-8"><title>上海<br>安以軒風騷攬仔</title></header><body><h1>上海<br>安以軒風騷攬仔</h1><p>上月29日踏入30歲嘅台灣女星安以軒，日前去咗上海同大班朋友飯局補祝生日，着住短裙嘅佢鬼咁風騷，同一個四眼男特別好傾，兩個人行埋一邊搭膊摸腰，安以軒仲含情脈脈咁望住四眼男，似乎芳心寂寞嘅佢對呢位男士有啲嗒糖，呢晚安以軒好鬼high，對住成班朋友吹水多過食嘢，仲企起身傾到手舞足蹈，瞇眼嘟嘴拋開淑女枷鎖。<br>撰文：葉雪</p></body></html>
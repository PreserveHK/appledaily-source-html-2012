<html><header><meta charset="utf-8"><title>梁思浩寸爆查小欣</title></header><body><h1>梁思浩寸爆查小欣</h1><p>查小欣主持的無綫節目《爆足一周》遭網民狂插，前日錄得十點鐘黃金時段收視新低14點（約90萬觀眾），now台的梁思浩和林敏驄昨日出席爆料節目《娛樂審死官》宣傳活動，乘機寸爆查小欣，梁思浩說：「佢話自己係香港第一個呢類型節目，佢真係活喺自己生活入面，成個節目係衰喺一個人手上，其他人冇問題，我諗佢返電台，電視搵電視人做，或者佢去數碼電台囉。」<br>此外有份主持《爆足一周》的莊思敏前晚在中環出席手錶活動，對收視創新低感失望：「觀眾用行動證明咗唔接受呢個節目。」不過她仍力撐查小欣說：「佢係掛頭牌，不過佢嘅朋友層唔同，觀眾可能覺得唔關事。」查小欣已脫節？莊思敏續說：「唔係。」她又表示節目不會腰斬。<br>採訪、攝影：楊潔雯、盧妹、黃偉雄、仇志德</p></body></html>
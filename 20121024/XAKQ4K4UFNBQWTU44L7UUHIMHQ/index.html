<html><header><meta charset="utf-8"><title>余志穩轟新政訊息混亂</title></header><body><h1>余志穩轟新政訊息混亂</h1><p>【本報訊】都是說話偽術惹的禍：競選時說這是「特惠生果金」；掌權後卻說是「扶貧」的「長者生活津貼」。香港樂施會總裁、社署前署長余志穩接受訪問時批評，有關政策出台時訊息混亂，弄至「特惠生果金」變成一棵「社福聖誕樹」，「每個人都將自己想爭取嘅目標掛咗上去」。他支持設入息審查，但認為每月2,200元的津貼額「肯定唔夠」。</p><p>指2200元津貼額太少</p><p>80多個團體明天會到立法會就「特惠生果金」發表意見，撤銷資產審查、調高津貼額、過渡至全民退休保障等呼聲不絕。余志穩形容各團體也順勢將自己倡議的政策「掛埋係呢棵『聖誕樹』度」。<br>推銷政策一片混亂，源於政府語焉不詳。余志穩直指，長者生活津貼出台時「有啲問題」，「最先話係特惠生果金，跟住話係扶貧」，「如果一開始時講得清清楚楚，唔好一段段，因為一個政策，市民接唔接受，頭嗰一兩日嘅分析、報道、討論係好重要」。<br>梁振英3月競選時，提出增設特惠生果金，有意無意營造出「人人有份」的期望，本月初才公開表示現時推出的政策是長者生活津貼。余說：「咁選舉之前，佢（梁振英）唔係政府裏面嘅人，冇人講畀佢聽有乜實質問題，當佢上場掌握實際權力，權力會帶來好多問題，所以要做一啲改變」。<br>余志穩支持特惠生果金設入息審查，但認為每月2,200元的津貼額「肯定唔夠」。他引述樂施會的調查指，長者每月起碼要3,900元才夠過活，「家一係靠綜援、一係靠生果金再執紙皮，係唔公義，中間冇一個機制，等仔女畀些少，政府幫補吓」。他主張先通過方案，「我哋應該攞咗先，起碼過咗即刻有錢收」。</p><p>張國柱倡取消衰仔紙</p><p>立法會社福界議員張國柱則指特惠生果金方案是四不像，「既唔係生果金，因唔係全民有份；話佢係扶貧措施，又扶貧無力，一係就索性改革綜援制度，取消衰仔紙（不供養父母證明書）」。若撤銷資產審查，增加津貼額至3,000元，會否導致大量長者申領？張國柱認為，現時的生果金，約一半人申領，若放寬限制，估計會增至約六成適齡人口申領，負擔不太大。「如果做過渡去全民退保，到咗2020年，呢個特惠生果金已可以取消，唔會造成長遠負擔」。</p></body></html>
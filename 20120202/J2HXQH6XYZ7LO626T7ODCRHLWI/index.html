<html><header><meta charset="utf-8"><title>顛覆果汁糖　乜味估你唔到</title></header><body><h1>顛覆果汁糖　乜味估你唔到</h1><p>由一出世開始，阿媽已經教落紅色糖係草莓味、橙色係橙味等，無諗過到今時今日嘅果汁糖，竟然顛覆呢個理論！Marks&amp;Spencer最近推出FunnySweet系列，將糖嘅顏色與味道大兜亂，以為橙色係橙味？No！原來橙色係焦糖味、綠色係可樂味、啡色係薄荷味，絕對估你唔到！除咗非果汁味理論，同系列仲大玩分子料理，1、2、3字形嘅軟糖，分別為呍呢拿味、肉桂味同青檸味，只要順住次序食，就會變成可樂味，係咪咁顛，試過後，可樂味唔算太強烈，逐粒放入口之後，味道嘅變化又真係幾過癮！<br><br>記者：區佩嫦<br><br>查詢：29218323</p><p>非果汁味軟糖，有芝士蛋糕味、雪糕味，但乜嘢色係乜味，自己試啦！<br><br>$25/200克</p></body></html>
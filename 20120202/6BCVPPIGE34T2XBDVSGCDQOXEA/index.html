<html><header><meta charset="utf-8"><title>NBA趣趣地：史密夫家姐被罰「禁賽」</title></header><body><h1>NBA趣趣地：史密夫家姐被罰「禁賽」</h1><p>效力CBA浙江嘅JR史密夫，佢家姐史妲芬妮因為之前兩度同球迷發生衝突，搞到場面勁混亂，仲要俾中國籃協罰錢。最後浙江隊星期二決定禁止佢以後隨隊睇作客比賽，不過史妲芬妮依然唔知衰，喺twitter話唔關自己事，仲話人哋向佢細佬掟垃圾先還擊。</p></body></html>
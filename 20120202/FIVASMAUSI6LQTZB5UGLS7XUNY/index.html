<html><header><meta charset="utf-8"><title>NBA趣趣地：NBA加票價紐約人最狼</title></header><body><h1>NBA趣趣地：NBA加票價紐約人最狼</h1><p>NBA3年嚟首次加票價，今年成績大起大落嘅紐約人（圖），竟然夠膽死開天殺價，狂加32.5%，平均一張票價要成117.5美元（約911港元）。湖人都加咗4.2%，新票價平均要99.25美元。家個市咁差，咁加票價法無疑會令到球迷百上加斤；奉勸啲球會小心弄巧反拙呀。</p></body></html>
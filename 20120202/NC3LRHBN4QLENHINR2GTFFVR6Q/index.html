<html><header><meta charset="utf-8"><title>趣趣地：泰利完歐國盃先上庭</title></header><body><h1>趣趣地：泰利完歐國盃先上庭</h1><p>車路士周二對史雲斯打和1:1一仗，唔見咗中堅兼隊長泰利（小圖），原來因為佢周三就去年10月底，涉嫌向昆士柏流浪後衞安頓費迪南種族歧視一案開審（圖）；泰利冇親自出庭，由聘請嘅大律師史堤芬臣代表否認控罪，案件將喺7月9日再上庭，歐國盃決賽喺7月1日舉行，意味泰利仍可代表英格蘭出戰，而不受聆訊影響。</p></body></html>
<html><header><meta charset="utf-8"><title>林海峰籲保護「瓊俞」</title></header><body><h1>林海峰籲保護「瓊俞」</h1><p>商台DJ昨日於團拜時，對俞琤與何超瓊拖手同遊巴黎有不同回應，林海峰（Jan）被問會否恭喜俞琤蜜運，他說：「鯨魚係受保護動物，大家要愛護鯨魚，我喺香港冇見過，唔能夠作出評論。」問他會否感愕然？阿Jan笑說：「鯨魚只係會噴水，我都係打份工，畀條生路嚟行吓。」</p><p>阿葛幫手</p><p>葛民輝表示其節目是幫人示愛，問他會否於情人節幫俞琤？他說：「總之有人嘅拍拖紀念日同示愛都會幫手。」艾粒的Donald說：「幾好幾開心，佢平時工作壓力大，令佢笑嘅人出現咗幾好呀！」森美則說：「佢哋去旅行唔係大件事，只係佢兩個地位超然，相信YT（俞琤）嘅性格都唔會理。」小儀認為二人在地位上相當襯，一眾接受訪問的DJ均表示沒接到指示要封嘴避談。<br>採訪：李珮洳<br>攝影：仇志德</p></body></html>
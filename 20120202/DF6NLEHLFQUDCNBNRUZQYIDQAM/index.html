<html><header><meta charset="utf-8"><title>蘋機會：1.9秒！HP開機　快過彈起</title></header><body><h1>蘋機會：1.9秒！HP開機　快過彈起</h1><p>今年最旺場筆電之中，看來要數UltraBook，不過在「複製」MacbookAir成功方程式之餘，仲有無其他特色呢？HP的Folio13可說走另一設計思路，外表平實，但規格絕不輸人，尤其極速開機，在休眠中Call醒部腦，僅需1.9秒，比Model彈起再落地嘅時間仲要短！<br><br>記者：許福合<br>攝影：楊錦文<br>Model：Christie</p><p>開機　速測</p><p>Folio13支援IntelRapidStart技術，加上使用SSD硬碟，有助系統快速啟動，幫用家慳番唔少時間。</p><p>背光鍵盤暗位照打</p><p>雖然售價低人一等，不過用料規格唔輸蝕，唯一要彈嘅係外貌太過正經平實，18mm厚機身，唔似其他Ultrabook玩驚人薄身嚟冧人，不過要咁突出代價就係過萬蚊售價，今時今日，買部萬元筆電？真係太豪喇！Folio13就以實際行先，採用13.3吋超靚BrightViewHDLED闊屏，室外使用時雖略為反光，但解像度有成1,366×768，實用性仍然相當唔錯。背光鍵盤亦係賣點之一，不要以為係花巧嘢，當環境太暗時，你會慶幸有個識發光嘅鍵盤。機身重1.499kg，相比MBA的1.35kg稍重，但拿上手感覺更硬淨，從耐用度出發，應可以相當放心。在一眾「萬萬聲」嘅UltraBook大軍中，Folio13只需$8,980，甚至比13.3吋MBA平成千蚊㖭！</p><p>CoolSense減噪音</p><p>Folio13屬於i5級Ultrabook，都係配4GB記憶體、128GBSSD硬碟，以《PCMark7》作效能測試，Folio13得分有3,158，在市面的Ultrabook大軍算幾勁。採用內置式電池，使用時間長達8小時，叉機可放心留在家中，拎出街都輕鬆啲！音效配搭DolbyAdvancedAudio揚聲器，位置放在屏幕底，聲音會比較實淨，方向感亦較合理，加上支援CoolSense技術，加快散熱速度之餘並可減低噪音，聽歌睇戲有效減少干擾。<br>跟機軟件除基本維護工具外，仲跟一款《YouCam》視像軟件，既可同朋友面對面傾偈，亦可即時加上各類有趣效果，放上YouTube或facebook，相當好玩。</p><p>處理器：IntelCorei5-2467M（1.6GHz）<br>記憶體：4GBDDR3<br>硬碟：128GBSSD<br>屏幕：13.3吋（1,366×768）<br>顯示：IntelHDGraphics3000<br>操作系統：Win7HomePremium<br>體積：318.5×220.2×18mm<br>重量：1.499kg<br>售價：$8,980<br>查詢：HP（800938833）</p></body></html>
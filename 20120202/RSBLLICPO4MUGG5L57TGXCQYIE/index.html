<html><header><meta charset="utf-8"><title>六福新春銷售遜預期</title></header><body><h1>六福新春銷售遜預期</h1><p>【本報訊】自由行效應「到頂」！六福集團（590）宣佈，今個農曆新年檔期與去年同檔期（按舊曆計）比較，香港及澳門同店營業額僅錄得4%增長，遠低於早前預測的20%。同是自由行「最愛」的莎莎國際（178），日前亦宣佈僅錄得12%同店增長，同樣遜預期。</p><p>自由行效應褪色</p><p>有外資分析員對兩家公司的銷售表現遜預期並不感到意外，「自由行由03年到家，可以落得嚟又想嚟嘅都差唔多落過嚟啦，再加上內地水緊同經濟收縮，大家都預咗（自由行效應）係時候完㗎啦……原本以為可以過埋個年，估唔到過唔到個年啫。」<br>對於銷售表現欠佳，六福行政總裁黃偉常解釋，是因為農曆年期間，天氣特別寒冷及經常落雨，影響遊客來港及外出購物消費意欲，再加上聖誕節、農曆新年及西方情人節較為接近所致。<br>同樣表現遜預期的莎莎，主席兼行總裁郭少明「賴」中港兩地基建項目及交通網絡不斷完善，令來港更便利，故內地旅客訪港日子逐漸分散，不再集中於傳統長假期。受表現欠佳影響，莎莎昨跌1%至4.96元。市場人士預料，六福今日股價將會受壓。</p></body></html>
<html><header><meta charset="utf-8"><title>怨自己個袋 - 陳也</title></header><body><h1>怨自己個袋 - 陳也</h1><p>淋糞廁身梁營後，好快學識梁家偽術，躋身成為BMW，用老婆做擋箭牌。噢怪不得曾浩輝辭職唔撈，他孤家寡人一支公，唔似得波波和淋糞，話咁易將個鑊卸給另一半。輝少做唔到BMW，唔通要BMM怨阿媽？<br>淋糞除了怨老婆，試過BMM，搵阿媽過橋，而且不是一個阿媽，是打孖媽，BMMs。如此類推，層層追究，難保很快就會BMD，老竇，最衰你唔係深圳李嘉誠，點解你咁唔爭氣？<br>怨父母，行得通，再下一城，BMB，波士教我這些商場骯髒招數，為了生存，我學到九成。我老闆是誰？嗯，總之唔係西環OK？<br>主動抄家，仍未甩難的話，只能出最後一着辣招。不是指望羅范椒椒替他出頭，而係，OMG，上帝啊，為什麼叫魔鬼引誘我，點解放棄我？我是你最忠實的僕人，人在行會，心繫教會，賣樓就是想放下，更接近您的國。我的主啊，求你指點迷津。噫啊……您有回應了！BYOB！我用腦一諗，即是，怨自己個袋。意思是……尿袋？</p></body></html>
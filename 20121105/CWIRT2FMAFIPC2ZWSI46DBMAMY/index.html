<html><header><meta charset="utf-8"><title>中環迷你裙：思歪應請水貨客食椒 - Samantha</title></header><body><h1>中環迷你裙：思歪應請水貨客食椒 - Samantha</h1><p>電視台再炒冷飯講水貨客，證明早前執法得個「做」字。日日坐港鐵，見證強國人衝門，行李卡在兩道門之間，夾硬拉扯差點拉壞門，連我等非北區居民諗起都火滾，思歪既然肯為樓市加「辣」咁夠薑，不如請埋水貨客食辣椒（招）！來佬奢侈貨除LV外，奶粉亦是幾貴都有人買，德國最大奶粉品牌喜寶CEO稍早先講過中國奶粉價格是全球最高。進口奶粉在內地一線城市市佔率逾九成，只有官方會自欺欺人話國產奶粉數目佔十大奶粉品牌一半，要明白強國人幾貴都肯畀的心態，判囚只會一雞死一雞鳴，倒不如加重水貨莊家成本。奶粉生產商可能覺得有生之年強國奶粉冇人敢賣，落力拓外國奶源。雅士利（1230）仲組團畀顧客到新西蘭視察奶源，提升品牌形象，上半年純利2.19億元人仔，按年增長45.8%，毛利率54.3%，近排有資金追捧，圖表呈雙底展開升浪，短線睇2蚊。Samantha本欄逢周一、三、五刊出</p></body></html>
<html><header><meta charset="utf-8"><title>反應不俗<br>「合和公路人幣股很成功」</title></header><body><h1>反應不俗<br>「合和公路人幣股很成功」</h1><p>合和公路（737）的人民幣配股，認購反應相當不俗，惟集資規模不大，市場上仍有聲音認為人仔股票未成氣候。不過，中央證券登記董事總經理鍾絳虹反駁稱，合和公路人民幣股票（80737）上市以來，公司整體成交量大增；而該人仔股票不單只有零售客戶支持，亦有長線基金認購，種種迹象均反映首隻人民幣新股的推出「很成功」。</p><p>單deal只搞了兩星期</p><p>「原本發全新股是要T+5才交收，但今次合和可以特別做到T+2，全因舊年公司原本已諗住做，但最後因為一啲理由擱置咗，但好多文件、工序已經搞掂，我連股票都印好埋。所以今次一決定去馬，先可以咁快。成單deal只係搞咗兩個星期。」鍾絳虹如此說。鍾絳虹引述投行方面的說法，今次合和公路人民幣批股，除了一如所料受高資產的零售及私人銀行客戶（High net worth individual）的支持外，亦吸引到長線基金的參與，認購額各佔一半。鍾絳虹表示，「一開始主要係High net worth有興趣，因為佢哋真係持有好多人民幣，但無出路。認購反映好，之後亦吸引咗啲基金參與，部份係之前無持有737嘅。」對於有市場人士認為，人民幣新股會減少原有股票的流通量，鍾絳虹指這說法忽略了雙幣雙股是可以互換的性質，「因為兩種貨幣嘅股票，都同屬一個證券類別，可互相轉換，所以睇成交量，應該將佢哋加埋一齊計算。而80737上市之後，公司整體成交量係倍增咗。」</p></body></html>
<html><header><meta charset="utf-8"><title>NBA趣趣地：德國槍出「千」贏波</title></header><body><h1>NBA趣趣地：德國槍出「千」贏波</h1><p>小馬回勇，總算係有啲衞冕嘅氣勢。周三對今年唔多掂嘅太陽，仲要係小馬「德國槍」奴域斯基（圖），球員生涯第1,000場NBA比賽。一班「老馬」今場打得特別醒神，奴域斯基入20分，泰利、奧當都有18及15分進賬。就算太陽有尼殊射入15分，交出12個助攻，都要以89:98輸畀小馬。咁又係，尼殊同奴域斯基咁老友，唔通掃佢興咩！</p></body></html>
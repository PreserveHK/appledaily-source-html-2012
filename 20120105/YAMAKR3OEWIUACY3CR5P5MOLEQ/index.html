<html><header><meta charset="utf-8"><title>鍾舒祺闖樂壇　鍾舒漫教路</title></header><body><h1>鍾舒祺闖樂壇　鍾舒漫教路</h1><p>鍾舒漫的妹妹鍾舒祺，與姊姊一樣愛唱歌，也加入了娛樂圈。鍾舒祺曾在台灣參加歌唱比賽，又居於當地，故選擇先在台灣發展，下一站才是香港。</p><p>力讚家姐</p><p>鍾舒祺得到姊姊鍾舒漫不斷教路，她說：「有時有啲唱歌技巧，我會問家姐，例如有啲高音位，佢教我點運氣可以唱到，佢會畀好多提點我，又會指示我有乜嘢要特別注意。」早前在一個活動，兩姊妹同台唱歌，她們也期望有日能一起唱歌出唱片。<br>同樣是歌手，以為兩姊妹免傷和氣，避免競爭才分開兩地發展，鍾舒祺說：「唔係，我哋好難做到競爭對手，大家嘅風格都唔同，音樂類型都唔似。我哋感情好好，唔會因為呢啲影響感情。」提起姊姊，鍾舒祺一臉崇拜大講家姐優點，她說：「家姐好好㗎，佢真係好好，好錫我，好照顧我，真係錫到我燶。」<br>採訪：王連連<br>攝影：陳慧安</p></body></html>
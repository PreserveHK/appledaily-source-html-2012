<html><header><meta charset="utf-8"><title>地產狂潮淹沒老牌食肆：<br>「港大飯堂」莎厘娜覓舖再拼搏</title></header><body><h1>地產狂潮淹沒老牌食肆：<br>「港大飯堂」莎厘娜覓舖再拼搏</h1><p>【本報訊】一年將盡，樓價喪升，湮沒幾許半世紀老牌食肆。42年的京滬菜老店北京酒樓，遭業主瘋狂加租，後繼無人；老闆無可奈何，今天上演高朋滿座最後一夜。48年的「港大飯堂」莎厘娜餐廳，經歷迫遷購舖，刻苦經營賣俄菜，面對樓巿瘋癲，家族將老舖以3,920萬易手；結業在即，老闆三父子，一條心，決覓地延續莎厘娜至下世紀。49年的港式扒房美而廉，老店拆卸重建，屍骨無存；老闆不忿東山再起，變通首賣鬼佬牛扒保招牌。<br>三間老店，三種命運，但說着同一個地產狂潮下的拼搏故事。 <br><br>記者：蔡朗清　林社炳　梁琬珊</p><p>莎厘娜餐廳（Czarina）1964年開始在港島半山般含道營業，近月地舖以3,920萬元易手，傳來結業消息，嚇得港大師生紛至來吃「最後晚餐」。言語繙譯系畢業生Shirley昨晚拉着朋友前來喝其有「天下第一湯」之稱的羅宋湯。</p><p>店內掛徐立之感謝狀</p><p>人稱王叔的83歲餐廳創辦人王殿華，親切地與Shirley說着餐廳與港大的淵源歷史。他感慨說，面對樓巿飆升，家人覺「好價」，決定將店舖賣出，「賣咗間舖，好失落，冇咗個地點同啲熟客老友傾偈」。王叔嘆喟有因，40年代他在家鄉山東避走共產黨，家人四散孑然一身來港，靠一雙手拼搏打工，積了點錢開麵包店；64年東拼西湊集資在半山般含道25號開設以太太命名的莎厘娜餐廳賣俄國菜。80年代，他又遇上老舖拆卸遷到現址。<br>他說，那些年的老香港就是這樣拼搏，做食肆要真材實料，要「用個心嚟做」；王叔的心，俘虜了毗鄰的港大師生教職員。店內掛上港大專業進修學院校董會主席張永霖的地圖及對聯、港大校長徐立之的感謝狀，「張永霖成日都嚟食飯，同我傾偈」。<br>老人家提起往事談過不休，曾因胃癌割了整個胃、從180磅暴跌至只有百多磅的王叔說：「自己最大嘅幸運，係開店48年，到家都未死，好多老店老闆都唔喺度；另一個欣慰係莎厘娜結業消息傳出，啲老友個個嚟探我。」<br>說到王叔最開心的，應該是兩名兒子王宗豪、王宗俠決定老店明年2月交吉後，覓地再開莎厘娜，「如果兩個仔唔做，莎厘娜就唔做。我知道兩個仔，唔係懶做嘢嘅人」。</p><p>新店繼續走懷舊路線</p><p>守在身旁的王宗俠笑說：「爸爸好鬼嚴，喺背後指指點點，話自己做生意最叻，成個慈禧咁垂簾聽政」；王叔即回嘴說：「你係我個仔先咁嚴，你要放多啲心落去經營。」他表示，在附近已找到合適舖位，方便熟客光顧，也方便爸爸來打躉，「新店會走番懷舊路線，啲牌匾、雲石椅搬番過去，舊夥計都會請番晒」。王宗俠說三父子一條心，均希望莎厘娜餐廳承傳下去。</p><p>港大人講莎厘娜</p><p>【一星期三餐】<br>「60年代已開始幫襯，𠵱家一星期都去三日午餐。套餐70幾蚊唔算貴，最出名係羅宋湯，免治牛肉飯同豬扒飯都好食。希望佢搵到地方搬，可以繼續照顧港大師生。」</p><p>【羅宋湯好味】<br>「近幾年好忙好耐冇去，最出名係羅宋湯，真係好好味，有水準，套餐又好抵，價錢又唔係貴。佢差唔多係區內icon（標記），講開食西餐，都係去Czarina，冇咗就可惜。」</p><p>【最愛鹹豬手】<br>「我喺沙宣道醫學院嗰邊返工，都會走去食，幫襯咗20幾年。最愛德國鹹豬手，羅宋湯食到俄羅斯味道。讀書、畢業後敍舊都去。」</p></body></html>
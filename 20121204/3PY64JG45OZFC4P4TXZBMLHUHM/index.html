<html><header><meta charset="utf-8"><title>全城熱話：群模爭做契媽</title></header><body><h1>全城熱話：群模爭做契媽</h1><p>Lisa S.與吳彥祖宣佈有喜，模特兒好友們預言金童玉女的出品必屬佳品，陳嘉容和Rosemary更想做BB契媽。</p><p>陳嘉容：</p><p>「噚日收到佢個訊息，佢有咗三個半月，戥佢超級開心，上星期見到佢覺得佢有少少孕味，個身多咗肉，以為旅行完肥咗，佢皮膚由裏面發光出嚟。佢話呢兩、三個月喺香港，唔知係唔係留港待產，BB一定係超級得意、靚同超高，會提議做佢契媽，唔知佢哋興唔興。」</p><p>Rosemary：</p><p>「好開心，男友家庭製造BB衫，知道需要好特別的質地，BB衫是好禮物，如果他們叫我做契媽是我的榮幸。」</p><p>Jocelyn：</p><p>「為他們高興，喜歡買BB用品，會買衫畀佢。」</p><p>Jocelyn老公Anthony：</p><p>「為地球帶來最漂亮的人類，展開人生新一頁，要問吳彥祖點做，想跟他的步伐去開展另一頁，要留多點時間去做。」</p><p>貝安琪：</p><p>「好開心呀，恭喜，一定會係靚同得意嘅BB，佢兩個都靚同聰明，baby shower可以送美式大蛋糕。」</p><p>Jessica C.：</p><p>「恭喜將會有個漂亮BB，我送上飛吻，我可以做保母，收費廉宜。」</p><p>何紫綸：</p><p>「Lisa係師姐，行騷時覺得佢好靚，我由細至大都對吳彥祖有幻想，見到會心跳，個BB一定非常靚、高同標緻，係件圓滿嘅事。」</p><p>陳君宜：</p><p>「會發短訊或微博恭喜，會送衫。」</p></body></html>
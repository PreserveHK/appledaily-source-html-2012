<html><header><meta charset="utf-8"><title>車太鉉任仔當畫板</title></header><body><h1>車太鉉任仔當畫板</h1><p>韓星車太鉉錫到一對仔女燶，早兩日佢就俾大仔當成人肉畫板，捉實佢隻腳畫到花晒，但佢一啲都冇發火仲笑騎騎。轉頭鉉仔走去撩細女玩，睇見細女啜實手指望鏡頭又拍手跳舞，佢拍劇幾辛苦都抵晒啦！</p></body></html>
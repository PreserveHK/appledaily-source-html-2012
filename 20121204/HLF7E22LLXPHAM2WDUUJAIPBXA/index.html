<html><header><meta charset="utf-8"><title>張士佳否認是師傅</title></header><body><h1>張士佳否認是師傅</h1><p>【撇清關係】<br>林慧嫻向外聲稱曾參加多名投資高手課程，而股壇大師、人稱「Sky Sir」的張士佳（圖），更是她的師傅。林曾向好友公開與署名Sky Cheung電郵對話，電郵中Sky時有暗示：「今早市場先生同我又有合作，佢畀我價around 0.66-0.68。」受害者深信她與Sky Sir屬師徒關係後，林便稱可替他們投資：「Sky Sir又有超內幕……你要唔要，要就即刻覆我。」<br>不過，張士佳得悉此事後大感驚訝，「我唔識林小姐，佢唔係我嘅學員，亦唔知有呢件事」。張堅稱不會在電郵透露貼士，他相信林小姐借用他的名字行騙，「成件事係訛騙，如果佢哋真係有貼士，點解唔用自己名買，又唔直接向我求證？」張士佳稱事件嚴重，昨已報警。<br>經常搞投資講座，並在多份報章雜誌撰文分析股市走勢的張士佳，04年加入證券公司任職經紀，以擅長分析圖表而在行內漸有名氣；03年創辦「投資分析研究社有限公司」教學員投資，學員至今超過3,000人。<br>《蘋果》記者</p></body></html>
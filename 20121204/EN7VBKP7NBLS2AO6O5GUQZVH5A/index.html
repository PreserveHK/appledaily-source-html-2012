<html><header><meta charset="utf-8"><title>女神tea time：fb，請別碰WhatsApp - Fifi</title></header><body><h1>女神tea time：fb，請別碰WhatsApp - Fifi</h1><p>市場爆出facebook（fb）有意收購WhatsApp。以前菲菲提過自己係WhatsApp精；至於fb，同樣係每日必check。兩個社交網絡，缺一不可；但一加一，唔一定等於二。</p><p>WhatsApp可以突圍，勝在業務夠簡單，純粹充當免費SMS；平台夠單一，一部機一個賬戶。用戶唔會收到廣告，亦唔需要兼顧其他平台；同時因為實用，所以大家仍願意畀錢去下載。假如WhatsApp併入fb，意味WhatsApp好大機會同fb Messenger整合，到時WhatsApp嘅內容，即時上埋fb。咁樣好方便咩？唔覺。菲菲一諗到出名易泄密嘅fb，會處理我啲WhatsApp，真係有千萬個唔願意。如fb加入無謂動作，令WhatsApp越用越煩，相信WhatsApp好快成歷史。</p><p>菲菲對呢單刁係反感，但反應點都唔及一名「一腳踏兩船」的男性朋友：「大鑊！WhatsApp罪證都上埋fb，點算？」</p><p>Fifi<br>本欄逢周二、四刊出</p></body></html>
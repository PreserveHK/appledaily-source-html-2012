<html><header><meta charset="utf-8"><title>馮仁昭四圍超：楊紫瓊爆人工受孕失敗 - 馮仁昭</title></header><body><h1>馮仁昭四圍超：<br>楊紫瓊爆人工受孕失敗 - 馮仁昭</h1><p>現年49歲嘅楊紫瓊同66歲國際賽車聯會主席未婚夫Jean Todt拍拖八年，相處恩愛，男友仲日日同佢求婚，但係楊紫瓊唔想被一張婚書束縛，不過佢一直有個心願，就係想做媽媽。</p><p>領養補遺憾</p><p>噚日楊紫瓊去咗台灣出席美容產品活動，佢自爆曾做過人工受孕，可惜最終都失敗，佢冇交代人工受孕嘅過程同細節，但提起失敗經歷佢都不禁沮喪話：「惟一想做一件事，但是做不到，每個人當然都會有點不開心。我覺得最重要就是，你知道這是你的命，有你就可以有，但是沒有也沒辦法。」楊紫瓊話好鍾意小朋友，好在佢屋企人都有好多小朋友，加上佢覺得可以領養代替：「我和男友年紀都大，所以一切順其自然。」<br>楊紫瓊家每日都做運動，連男友都被佢感染；原來楊紫瓊前晚喺法國抵台後發燒又屙又嘔，噚日一返後台就成身震。<br>撰文：馮仁昭</p></body></html>
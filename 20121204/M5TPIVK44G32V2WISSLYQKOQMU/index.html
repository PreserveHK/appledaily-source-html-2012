<html><header><meta charset="utf-8"><title>水客高價掃貨　港再鬧奶粉荒　<br>家長︰行九間藥房都買唔到</title></header><body><h1>水客高價掃貨　港再鬧奶粉荒　<br>家長︰行九間藥房都買唔到</h1><p>【本報訊】水貨客「搶光」嬰兒奶粉，本港再鬧奶粉荒。有家長投訴最近為愛女撲奶粉極困難，「行咗荃灣同灣仔九間藥房都買唔到」。業界透露內地對個別牌子奶粉需求上升，水客近日突瘋狂掃貨，高價買走藥房存貨再運回內地，「每次3至4箱咁掃，每罐畀多『門口價』15蚊，藥房賣一箱貨額外賺近200元」。<br><br>記者：嚴敏慧　黎國剛</p><p>何太的囡囡五個月大，選揀食用美素佳兒奶粉，平日已發覺很難在藥房買到奶粉，「要問定相熟藥房幾時返貨，佢唔會幫你留起，你要到時一早去撲」。但她近日發現，美素佳兒奶粉一罐難求，「阿囡下月要轉食2號，諗住買定一罐，點知行勻荃灣、大窩口和灣仔九間藥房都話無」。她引述相熟藥房店員指，每年年尾廠方結賬「做夠數」，就會收緊藥房奶粉供應，留待明年才派貨「做靚條數」。</p><p>藥房售價每罐加15元搶貨</p><p>港九藥房總商會理事長劉愛國證實，美素佳兒最近有缺貨迹象，但原因是水貨客大手掃貨所致。他指，最近內地對該品牌奶粉需求上升，水貨客近兩周高價入貨，有人更以藥房價每罐加15元，一次過掃走三至四箱奶粉。但他強調，各品牌奶粉供貨正常，暫時亦未聽聞有加價情況。不過，最近有網民報料指雪印思敏兒奶粉已稍稍加價，原價每罐190元加到220元，加幅達15%；而牛欄牌奶粉亦出現斷貨情況，又傳出該品牌正轉新包裝將會加價。<br>記者昨到水貨客搶貨的「重災區」大圍了解，其中富明中西藥房店員稱，多款品牌的奶粉長期供貨不足，近月牛欄牌奶粉更斷市，代理聲稱是新西蘭貨源出問題，要到本月稍後才會回復正常；而雪印奶粉則因換新裝，零售價加價十多元。同區國城參茸中西大藥房職員亦稱，牛欄牌廠商最近已無供貨，美素佳兒則長期貨源不足。</p><p>牛欄牌美素佳兒否認缺貨</p><p>牛欄牌發言人回覆本報查詢時否認現缺貨，強調產品來貨供應穩定，如有需要，顧客可直接透過熱線訂購奶粉。發言人又稱，牛欄牌產品正在轉新包裝，市場各零售商之定價可能有所差異，但無回應有否調高建議零售價。美素佳兒則強調本港供貨正常，又指會與各藥房及零售商保持緊密溝通，盡力保持市場供應穩定；需要時可透過空運更快捷將貨品從荷蘭運抵本港。</p><p>港人點睇</p></body></html>
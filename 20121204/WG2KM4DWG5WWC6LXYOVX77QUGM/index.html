<html><header><meta charset="utf-8"><title>湊B睇獅</title></header><body><h1>湊B睇獅</h1><p>換畫快過打針嘅美國鄉謠小天后Taylor Swift，同英國組合One Direction嘅媾女王Harry Styles傳翻撻多時，噚日終於喺紐約中央公園動物園拍拖時斷正。兩個情場高手今次似乎玩認真，貼住膊頭好親密咁行，唔理俾途人認出眼望望。佢哋仲學定湊仔，抱住Harry造型師嘅囡囡睇海獅，不過B女唔多聽Taylor支笛，轉頭就落地黐番實阿爸阿媽。</p></body></html>
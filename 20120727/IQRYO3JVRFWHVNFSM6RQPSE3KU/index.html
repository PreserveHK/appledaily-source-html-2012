<html><header><meta charset="utf-8"><title>保特喺麥田慶祝勝利</title></header><body><h1>保特喺麥田慶祝勝利</h1><p>百米飛人保特禮拜二冇出席牙買加喺伯明翰大學進行嘅公開練習，令人擔心佢嘅狀態。但前日就有記者影到佢喺跑道出現，隊醫當斯亦強調保特家陣百分之百咁fit。另外，英國伯頓有個農夫喺自己塊麥田，整咗保特招牌慶祝勝利動作嘅圖案（圖），認真有心思。</p></body></html>
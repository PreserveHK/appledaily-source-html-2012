<html><header><meta charset="utf-8"><title>謝玲玲明年開畫展</title></header><body><h1>謝玲玲明年開畫展</h1><p>謝玲玲和霍震霆胞妹霍麗萍等前晚現身中環ifc，出席雕塑大師RichardXZawitz藝術展。向來甚少出席社交場合的霍麗萍，因侄兒霍啟剛11月娶國寶郭晶晶，前晚甫見記者拍照即左閃右避，最後更衝入餐廳避風頭。</p><p>謝玲玲則透露現正忙於儲畫：「畫咗中國畫20幾年，跟宋美齡嘅老師習畫，家改畫西洋畫，出年會喺台灣搞慈善藝術展覽。」會否送畫給啟剛作新婚禮物，她笑說：「後生仔未必識欣賞，都係實際啲送利是，自己都未收帖，有排啦，要成11月，都未知邊日。」想兒子孝賢娶國寶為妻？她說：「冇乜要求，佢哋鍾意就得，佢都冇正式帶過女仔返嚟，次次都係成班人嚟，有男有女。」<br>採訪、攝影：盧妹
</p></body></html>
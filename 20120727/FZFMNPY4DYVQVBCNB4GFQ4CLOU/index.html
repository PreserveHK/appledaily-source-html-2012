<html><header><meta charset="utf-8"><title>碧咸父女Chok入倫奧</title></header><body><h1>碧咸父女Chok入倫奧</h1><p>倫敦奧運今日凌晨開幕，有份出席嘅碧咸雖然忙到甩肺，但前日仍然抽時間同生命中兩位重要嘅女性──老婆Victoria同金叵羅HarperSeven食晏。碧咸行出餐廳嗰陣一手抱女，一手就除眼鏡晒電眼，仲啜個女嘅面珠，難得阿女配合一齊鬥chok，但點解佢個樣好似嬲行前面嘅阿媽錫人唔錫自己嘅？</p></body></html>
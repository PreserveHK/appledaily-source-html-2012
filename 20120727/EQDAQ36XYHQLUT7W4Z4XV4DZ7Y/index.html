<html><header><meta charset="utf-8"><title>吳卓羲裸照女「我哋識咗幾年」</title></header><body><h1>吳卓羲裸照女<br>「我哋識咗幾年」</h1><p>昨日有消息指吳卓羲（Ron）被一名內地富家女指證，一面拖着張馨予，一面跟她交往達年半，其間二人不停以情慾短訊互通，Ron又自拍半裸照及床照給富家女，女方更提供裸照給他，並指Ron最識她做愛，為求接近情郎，富家女租住Ron樓下居住。</p><p>「係一場誤會」</p><p>Ron跟徐子珊昨日剛好在馬鞍山拍攝劇集《戀愛季節》，其間他主動回應說：「我哋係識咗幾年，但我從來冇同呢個女仔拍拖，係一場誤會，佢有打嚟同我講唔好意思，仲話會發聲明同我澄清番。」提到張馨予前日在微博暗寸他露出真面目，Ron表示知她不知情才這樣說。<br>此外，馬國明昨日在灣仔出席活動，被問到Ron的情慾短訊是非，他說：「知佢分咗手，唔知佢花弗，可能佢靚仔，畀人呢個感覺。」提到吳叫人除衫等行為，馬國明說：「佢拍戲唔出聲。」<br>陳嘉桓昨日在尖沙嘴出席活動，提及舊愛林峯近日的新戀情，她說：「我同佢緋聞好耐，識佢嗰時冇了解過，過咗去唔方便評論，亦冇聯絡，花唔花心你問番佢，自己就好專一。」<br>採訪、攝影：溫敏芝、林嘉慈</p></body></html>
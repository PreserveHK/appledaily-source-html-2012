<html><header><meta charset="utf-8"><title>澳洲飛魚迷上網失金</title></header><body><h1>澳洲飛魚迷上網失金</h1><p>從前有個女仔，因為沉迷上網，連奧運金牌都冇埋！唔係作故仔，珍珠都冇咁真！澳洲泳手施寶喺女子100米背泳決賽臨尾香，由金牌變銀牌。之後施寶喊到收唔到聲（小圖），嬲自己比賽前成日掛住玩facebook同twitter（圖）而分心：「我都唔明點解！個腦成日掛住facebook同twitter！」施寶都係20歲啫，希望佢可以搣甩到呢個壞習慣，下屆再嚟過！</p></body></html>
<html><header><meta charset="utf-8"><title>劉燁騎呢貓步</title></header><body><h1>劉燁騎呢貓步</h1><p>【上海虹橋機場】<br>內地男星劉燁近日經常喺上海虹橋機場出現，之前佢試過見到記者影相，就施展易容換衫呢招秘技。早幾日佢又喺虹橋機場準備坐飛機，不過今次可觀性比上次更高，高大嘅劉燁戴住鴨舌帽同眼鏡已經好搶鏡，佢仲以舞步姿勢喺機場行，自然惹嚟更多人注目。劉燁一路行一路擺動腰肢，好似飲醉酒咁急急行去廁所。大概十分鐘之後見佢成個人輕鬆晒出嚟，會合男性朋友就入咗候機室準備上機。撰文：李森</p></body></html>
<html><header><meta charset="utf-8"><title>愛是包容同志母親望赴愛兒婚禮</title></header><body><h1>愛是包容<br>同志母親望赴愛兒婚禮</h1><p>社會未完全接納同性戀，父母的意願更成為同志會否「出櫃」的關鍵。阿銘小學時已覺自己是同志，中學看色情網頁亦只對男性有興趣。他的母親得知愛兒性取向後雖感錯愕，但母愛的偉大讓她包容，「佢又唔係殺人放火，我希望第時參加佢嘅婚禮」。<br>24歲的阿銘有張標緻瓜子臉，「媽咪會同我一齊買護膚品，一齊敷面膜」，母親更會邀請阿銘男友一起逛街，「有時佢兩個仲會夾埋嚟蝦我」。<br>即使母親知道阿銘與男友發生性行為，亦沒有多言，只提醒做好安全措施，「我好感激媽咪咁錫我，同性戀呢條路喺香港唔易行，係媽咪嘅支持我有勇氣面對困難」。<br>母親未有嫌棄愛兒「與別不同」，在電話訪問中說︰「十月懷胎，辛苦養大佢，都係想佢開心」。愛兒想在外國結婚，她說一定會作見證人，「第時佢哋領養個仔，我應該會係嫲嫲！」<br>社區藥物教育輔導會主管黃寶文表示，不少同性戀者不獲家人支持，有男同志慘被母親趕離家，被迫在桑拿浴室過夜，誤交損友服食毒品，更遭性侵犯，他寄望同性戀者家人接納子女的選擇。記者：袁慧妍<br></p></body></html>
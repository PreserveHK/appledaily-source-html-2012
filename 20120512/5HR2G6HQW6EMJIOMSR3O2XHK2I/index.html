<html><header><meta charset="utf-8"><title>私駕路：黃德斌想換走舊愛：男人嚟㗎嘛！</title></header><body><h1>私駕路：<br>黃德斌想換走舊愛：男人嚟㗎嘛！</h1><p>從《天與地》《拳王》到即將播出的《心戰》，黃德斌近月曝光率幾乎冠絕全台小生，但咪睇佢六呎高兼有42吋胸肌，就以為佢揸車一定鍾意Raw爆的SUV，豈料佢竟然羅密歐上身，「買車梗係揀買意大利啦，男人嚟㗎嘛！」<br><br>記者：李鑒泉<br>攝影：蔡家輝</p><p>記得上次我們訪問黃德斌（Kenny）時，他點名要試硬橋硬馬的Discovery4。事隔一年，心頭好竟變成辣味揭背AlfaRomeoGiulietta，唔知仲以為佢性格分裂，「其實我以前揸過AlfaRomeo147及156，最鍾意佢排氣量小，但因Turbo介入令馬力大增，操控性就更加唔使講。」除代步的Volvo旅行車外，Kenny現時還擁有AlfaRomeoGT，放工或放假更會乘機以載女友為名一過手癮。所以作為147入替型號的Giulietta，理所當然獲Kenny垂青，心思思想換走舊愛Volvo旅行車，唔講唔知在早前他已經率先在車展睇車，對新車可謂瞭如指掌。</p><p>最愛引擎爆發扯住去</p><p>影唔夠幾張相，Kenny已急不及待跳上駕駛艙，「Giulietta好有傳統AlfaRomeo風格，1.4公升Turbo引擎調校與過往唔同，D.N.A行車模式幾好玩，以Dynamic模式起步，感覺扯住去，男人就係要這種感覺。」不但如此，電腦更會改變軚環、懸掛軟硬度，想玩盡膝下170匹馬力及250Nm扭力，自然更得心應手。揸慣辣車的Kenny指Normal模式則有如家庭車，最啱女友揸，且性格和147差唔遠，容易掌握。「不過如果要買就當然是配備最齊的GTS版本，因為我買車後唔會改引擎電腦，最多都係裝喇叭換裝飾，唔搞搞部車點係男人？」
</p><p>肌肉男大讚肌肉車</p><p>訪問當日Kenny十足十車迷一樣左看右看，「（與其他AlfaRomeo車款）車頭分別唔大，車尾就像147般的Hatchback模樣，加上全身肌肉及外露骨線，屬一貫意大利的純正血統，而且工藝比以前提升唔少。」眼前這部GiuliettaGT更一口氣換上碳纖維尾翼、側鏡，又加裝裙腳及雙出尾喉等外觀配件，一眼睇得出普通版和GTS版有何分別，而且全部屬Option，想加邊樣就邊樣。經常踩單車健身的Kenny更大讚車尾可擺設單車架，「唔使好似家要成部單車塞入尾箱，加埋其他空間，當佢係迷你旅行車用都仲得。」Kenny想換車想到出面，到最後佢忍唔住出口術睇吓有無優惠，「如果有代理肯Sponsor吓我就好喇！」</p><p>AlfaRomeoGiuliettaGTQ2</p><p>引擎：1,368cc直四渦輪增壓<br>馬力：170bhp/5,500rpm<br>扭力：250Nm/2,500rpm<br>傳動：六前速自動波TCT，前輪驅動<br>售價：$289,888（標準版）<br>查詢：29609288（SwireMotors）</p><p>Mito車展優惠平九萬</p><p>想睇吓Giulietta究竟有甚麼魔力迷倒型佬黃德斌？今明兩日沙田有車展俾你睇到夠，據知加價在即，訂車要快。同場還有小車Mito以優惠價發售，並加送首年牌費等，夾夾埋埋慳九萬元。</p><p>日期：5月12-13日<br>時間：上午10時至晚上8時<br>地址：沙田新城市廣場三期一樓天幕長廊</p></body></html>
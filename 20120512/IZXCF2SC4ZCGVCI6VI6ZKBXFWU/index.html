<html><header><meta charset="utf-8"><title>陳琪B女冧功勁</title></header><body><h1>陳琪B女冧功勁</h1><p>陳琪09年為老公胡諾言生下寶貝女胡芷苓（Jay），囡囡已兩歲多，精靈活潑，陳琪說：「自己做咗媽咪，先真正體驗到母愛嘅偉大，會更花心思同媽咪慶祝母親節。我諗住一家去主題公園玩，夜晚食自助餐，媽咪見到個孫開心，佢就最開心，我會同囡囡花心思摺紙花送畀媽咪。」</p><p>呷醋扮嬲追多個</p><p>陳琪表示囡囡Jay年紀細，不期望她送大禮：「囡囡太細，要實踐會為難到老公，我只願Jay快樂成長。」Jay自出娘胎便由陳琪貼心照顧，女兒理應跟媽咪最親近，但偏偏囡囡卻最錫爹哋胡仔，童言無忌的Jay既親口承認最愛爸爸，又大讚爸爸靚仔，同時也說：「媽咪最醜樣。」<br>陳琪被囡囡的坦白弄得啼笑皆非，她扮嬲說：「我呷醋㗎，冇辦法喇，或者真係囡囡係爸爸前世情人，好彩我做大婆，囡囡都係二奶。等我遲啲再追第二胎，生個錫晒媽咪嘅。」陳琪有意為Jay添弟妹，但會順其自然。<br>拍照當天，胡仔和陳琪帶Jay到尖沙嘴買新衫，提早慶祝母親節，Jay即場用英文狂冧陳琪：「Mommy,Iloveyou。」並送甜到漏的熱吻，還大唱大跳韓國女子組合WonderGirls的首本名曲《Nobody》，Jay一句甜言蜜語，已令陳琪冧到暈。<br>撰文：比華利　攝影：陳俊強<br>髮型：HHofKelFung<br>化妝：PhoebeYung<br>場地：LaCompagniedesPetits</p></body></html>
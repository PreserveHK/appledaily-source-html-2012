<html><header><meta charset="utf-8"><title>薛芷倫：復合對仔女好</title></header><body><h1>薛芷倫：復合對仔女好</h1><p>60歲法國老頑童設計師JeanPaulGaultier首次去北京，前晚帶了靈感女神、「雌雄同體」男模AndrejPejic在朝陽區舉行2012秋冬騷，Andrej穿男裝打頭陣，再以JPG性感晚裝壓軸，兩人見傳媒時更鬼馬又攬又錫，盡顯JPG頑童本色。</p><p>群星朝拜JPG</p><p>JPG坐鎮，粉絲謝婷婷、黃耀明、黃偉文（Wyman）、任達華及妻子琦琦等上京朝拜名師食飯、睇騷，JPG更在Wyman的衫上簽名，Wyman說：「識咗十幾年，第一次喺倫敦街頭見到要求合照被拒絕，後來JPG又走番嚟叫我，係整蠱我，去年又重遇，今年再見。」黃耀明指達明一派早在1988年「禁色」演唱會，自己已着JPG大褸，而任達華前晚穿開衩裙露腿，被琦琦笑似J.Lo。<br>薛芷倫和前夫、大生銀行後人馬清偉離婚後也關係好好，被問到霆鋒栢芝離離合合，她說：「香港名人、明星圈未試過離咗婚又復合番嘅，睇吓邊個係第一pair囉。」她坦言聽到新聞也感觸：「復合嘅話，理智上對仔女好，有完整家庭成長，但感性上，對方做過一啲唔好嘅事，原諒係容易，但忘記呢樣嘢就好難，重新戀愛係好高層次。」<br>採訪、攝影：葉雪</p></body></html>
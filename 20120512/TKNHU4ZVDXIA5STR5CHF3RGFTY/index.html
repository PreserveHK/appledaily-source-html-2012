<html><header><meta charset="utf-8"><title>汪琳怕變怪獸家長</title></header><body><h1>汪琳怕變怪獸家長</h1><p>汪琳去年11月誕下寶貝女Kesha，第一眼見到BB，她自言難掩喜悅心情：「BB出世時，我跟埋佢一齊喊，既感動又激動，我同老公幫囡囡改名Kesha，意思係上天賜予嘅禮物。」眨下眼Kesha已經6個月大，拍攝期間汪琳盡顯母愛，不停扮娃娃聲跟囡囡說：「Iloveyou.」</p><p>禁囡囡入娛樂圈</p><p>由於第一次做媽媽，汪琳對Kesha事事緊張，自嘲有機會變成為怪獸家長：「我都擔心係，其實我唔鍾意人話仔女係天生天養，咁辛苦生佢出嚟，梗係會好錫。」<br>汪琳每日均花盡心思教囡囡學習新事物，即使Kesha只懂呀呀，未懂講說話，但在汪琳眼中已是美妙歌聲：「今朝聽到譚詠麟唱《幻影》，我跟住唱畀Kesha聽，佢眼定定望住我，又跟住唱，真係估佢唔到。」汪琳表示囡囡的學習能力好高，擔心自己未能應付，她說：「希望畀佢接觸多啲新鮮事物，遲啲會帶佢返playgroup。」<br>汪琳表示Kesha特別喜歡英文字母，每次見到都會撲過去：「BB最重要開心，唔知佢將來鍾意做乜嘢，但最唔想佢選港姐或加入娛樂圈，因為好辛苦，讀多啲書先啦。」<br>撰文：林妃<br>場地：KidsCastle（尖沙嘴）</p></body></html>
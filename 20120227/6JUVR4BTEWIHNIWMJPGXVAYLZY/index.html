<html><header><meta charset="utf-8"><title>蘋機會：東芝平板　7.7mm薄切上枱</title></header><body><h1>蘋機會：東芝平板　7.7mm薄切上枱</h1><p>新iPad發佈前，眾平板紛紛搶閘推出，務求搶佔有利位置，不過，要同iPad鬥一番，總要有個賣點。東芝新推出的AT200，10吋大平板，卻有比iPad2更薄的7.7mm機身，擺在書桌上就好似一大片活魚刺身，薄切上枱咁誇張！<br><br>記者：許福合<br>攝影：劉永發<br>Model：Debby@PureModels</p><p>自動控制亮度</p><p>無論你喜歡10吋定係7吋平板，機身厚度同重量，都一定會係你揀機條件之一，這部東芝AT200拿在手上，與其他同樣係10.1吋平板比較，明顯覺得輕飄飄，睇番規格表，原來只有535g，機身仲薄到7.7mm，相比於iPad2的601g及8.8mm，都更輕更薄，單手拎睇書煲劇都唔攰，更要留意銀色機背係使用鎂合金髮絲紋外殼，除咗實淨之外，亦唔怕刮花變醜。10.1吋屏幕解像度更高達1,280×800，因為使用IPS芒，可視角度夠廣闊，光度更可達350nit，同時，內置環境亮度感應器，會因應環境調整光度及對比度，夜晚關燈睇書煲劇，都唔怕太光睇壞眼。</p><p>文書軟體齊全</p><p>AT200系統係使用GoogleAndroid3.2，雖然東芝未有加入自己的UI介面，不過，除了Google本身預載Apps外，更會預先替用家安裝上多款實用軟件，其中包括《ThinkFreeOfficeMobile》，當中有齊文書、試算表及簡報功能，對Office檔案的支援亦不俗，在AT200上處理文件相當簡單方便。而愛聽歌煲劇的用家，可使用多功能的《ToshibaMediaPlayer》，一個App可瀏覽相片、聽歌及播放影片。機身內置有32GB儲存，唔夠用仲可以加張microSD卡，愛追劇就好啱用。</p><p>新機試用</p><p>Profile</p><p>系統：Android3.2<br>處理器：TIOMAP4430（雙核心1.2GHz）<br>儲存：32GB<br>屏幕：10.1吋IPSLED<br>記憶卡：microSD<br>體積：256×176×7.7mm<br>重量：535g<br>查詢：其士（29533555）</p></body></html>
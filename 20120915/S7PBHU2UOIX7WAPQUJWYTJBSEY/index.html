<html><header><meta charset="utf-8"><title>周六解睇摩羅街：貓街乜都收？</title></header><body><h1>周六解睇摩羅街：貓街乜都收？</h1><p>摩羅街，上環著名古董集散地。據說從前有售俗稱老鼠貨的賊贓，購買的人被稱為貓，故又叫「貓街」。這兒甚麼老舊東西也有賣，那麼又是否凡舊物都接收？一於拿家中舊物去碰碰運氣。<br>記者：趙珮倩　攝影：林栢鈞</p><p>摩羅街小統計：東接樓梯街，西接樂古道，兩旁店舖逾60間，賣古董、酸枝家具、鐘錶、相機、玩具都有。街邊排檔則逾10檔，賣舊雜物為主，尋常人家的一張照片、書信以至卡片都可找到！</p><p>放蛇方式</p><p>帶同不同類別舊物到摩羅街六間店放售，測試各店的：<br><br>a.回收範疇及出價高低<br>b.老闆或店員有否貶低物件價值</p><p>結果：
回收範疇最廣：藏寶閣！</p><p>行勻六店，以藏寶閣回收範疇最廣，出價亦較鬆手！老闆健談，交易唔成亦有偈傾。其中當他一睇軍票，直指紙質太平滑欠凹凸感，應是「假嘢」。</p><p>最有市有價：舊遊戲機及相機！</p><p>這兩類較受檔主歡迎，以我們放售的70's Olympus Pen EE相機為例，店主開價$30至$100，差距甚大，宜多行幾間格價。不過，據本報攝影師經驗，此機快門雖有少許問題，但應可賣上$400，也見網上放售，操作正常的開價$500起，值唔值得在摩羅街放見仁見智。此外，專收音響如喇叭、舊唱片等的景記老闆指，CD、DVD等舊式光碟，店裏賣的每隻才$5、$6，除非一大箱的拿來放，開價才可較高。</p><p>全場最友善：除匯珍堂外！</p><p>除匯珍堂老闆娘較惡外，其餘老闆態度友善，即使沒交易，也會提點我們拿貨到那一檔試會較有機會，其中梓倫閣老闆竟對「太陽能曱甴 」甚有興趣，最終願花$30一併連我們鬧着玩的痰盂也收買，真是太好人了！</p><p>後記：一張爛紙都有價</p><p>來摩羅街放售的不值錢，買嘛，一張爛紙都有價。以小記經驗，一封陳年舊信賣$10，店主見你感興趣，即時標價$20，買的賣的都是一場心理戰。<br><br>藏寶閣　摩羅街橫門3號<br>梓倫閣　東街16號<br>景記　樂古道16號<br>匯珍堂　樂古道10號<br>萬寧　東街14號<br>夏樹美集　東街12號</p></body></html>
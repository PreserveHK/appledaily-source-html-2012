<html><header><meta charset="utf-8"><title>跣 - 曾志豪</title></header><body><h1>跣 - 曾志豪</h1><p>棟篤笑《國民跣低教育》9/11便上演，但棟篤笑的稿仍未寫完，如果電郵炸彈能殺人，我的拍檔陳嘉銘相信早就把我炸個稀巴爛。<br>他有一種強烈「被跣」感覺，怎麼可能不足兩個星期便要開show，還在寫稿？<br>我一邊觀賞「掌厲魂媽打上身教仔」的短片，一邊回覆：「要update嘛，你睇，無端端多咗個掌厲魂，好彩未完稿咋。」<br>我們之前設計了一個「誰人被跣得最甘」的網上問卷，當時大熱是「劉江牙」，好好的尊貴行會成員，忽然由雲端跌到去56k撥號上網，還不是被人跣鑊甘？<br>可是，今天大家已忘記劉江牙，只記得掌厲魂和糧尾分，多謝雙姝，我相信「誰人被跣得最甘」，登登登登，正是「九西選民」，你看政治是否一日都嫌太長呢？<br>為此，我們的棟篤笑劇本也要即場加添「掌厲魂」角色……甚麼，你仍然覺得這個是遲交稿的借口嗎？Come on，正如法律謝超人所講，「你唔好喺度開我拖啦」ok？<br>謝超人在議事堂一向官仔骨骨，金玉其外，誰知上星期為了保護糧尾分，竟然說「你地唔好開佢拖」，嘩！！我個人認為這句說話，比起甚麼「扔蕉、不該、掃枱、狗官」都要來得粗鄙教壞細路囉。可惜我們都被衣冠楚楚蒙蔽，仍然洗了腦似的喃喃念咒「扔蕉教壞細路」。小心啊，議事堂提出質詢，原來是「開你拖」，那麼回答問題便是「還拖」，護航便是「幫拖」，新的《古惑仔》電影別找甚麼羅仲謙了，議事堂大把，入內取景，隨時有人開你拖。<br>落街經過便利店……嘩！不是吧？岑建×和陳淑×驚爆戀情？上回陳淑×做talk show，已經傳她和地下填詞人有戀情，想不到又犯桃花劫……<br>馬上撥通電話：朋友，你會嚟睇我嘅棟篤笑吧……</p></body></html>
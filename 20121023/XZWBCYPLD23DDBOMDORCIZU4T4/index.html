<html><header><meta charset="utf-8"><title>耗百萬開無聲餐廳<br>巧婦不問回報　助聾人融入社會</title></header><body><h1>耗百萬開無聲餐廳<br>巧婦不問回報　助聾人融入社會</h1><p>「聾人唔係標籤，同英國人、法國人一樣，代表佢哋有唔同嘅語言同文化」這是無聲餐廳「Friends」老闆娘鄭綺文（Elaine）的口頭禪。兩年前，她經朋友介紹下認識了香港聾人協會（聾協），令她對聾人有不一樣的體會，激發她投資逾100萬元創辦聘用聾人的餐廳，不問回報，只為聾人開拓出路。記者：王淑君</p><p>鄭綺文Elaine（48歲）為本地企業的創辦人、執行總監暨董事，擁有多元化的事業。因緣際會與聾協結成夥伴。「我真係估唔到，成立咗30幾年嘅機構會經營得咁辛苦」，原來聾協一直依賴賣旗籌款為主要經費來源，惟連續兩年欠缺運氣，失落賣旗的機會。「佢哋都試過用其他方法籌款，但因為外表睇唔出有缺陷，好多人都覺得佢哋呃人」。就在聾協瀕臨結束邊緣，Elaine獲邀成為籌委會主席，並舉辦兩次步行籌款「拯救」聾協，暫緩財困危機。她認為聾協須有穩定的經費來源，必先讓社會了解他們，更要為聾人謀求長遠的生計。</p><p>蝦碌百出　笑容搭夠</p><p>於是，她構思成立一間全聘用聾人的餐廳。「聾人嘅工作通常冇乜機會同人溝通，而我想打破框框。其實佢哋只係聽唔到嘢，工作能力係冇問題」，Elaine堅信只要多花時間培訓，聾人亦能做好侍應的工作。點子一想好，她馬上找契女Carrie合作，籌備三個月，投資過百萬即創辦了「Friends」。然而，上月中試業期間，「蝦碌」百出。「試過有位客人向侍應示意，侍應以為佢已經食完，倒晒所有食物，後來先知道客人係想『打包』！」負責市場推廣及餐廳營運的Carrie憶述，Elaine亦笑言：「大家都手忙腳亂，我都落場幫手夾蛋糕，點知越幫越忙。」雖然偶有烏龍事發生，食客反應不俗，其中Daniel大讚：「味道都幾好，侍應好好笑容。」</p><p>用心服務　接觸世界</p><p>經一事，長一智。她們發現餐廳的設施未能配合聾人侍應，故現時餐廳七成侍應為聾人及弱聽人士，其餘則為健聽人士。「枱面上嘅紙筆係後加，將會推出改善咗嘅餐枱紙，希望之後全部侍應都係聾人。」新餐枱紙上的圖像有助客人和聾人侍應溝通，桌上有「我用手語用心為你服務」的溫馨提示。聾協仝人首次參觀餐廳時，不禁嘆謂餐廳裝潢「咁靚」，令Elaine悵然，她憤憤不平說：「點解聾人工作嘅地方唔可以靚？呢度只係佢哋嘅起點，幫佢哋接觸出面廣闊嘅世界。」她坦言首次涉足飲食業，社企模式的經營方法「都係摸住石頭過河」。她現時只為努力做好餐廳為先，不問盈虧。「Friends」地址：紅磡置富都會廣場7樓742號舖facebook網頁： http://www.facebook.com/friendswithdeaf蘋果日報慈善基金電話：2990  8688傳真：3711 2468電郵：mailto:charity@adfund.org.hk網址： http://charity.appledaily.com.hk蘋果基金收捐款戶口恒生銀行：368-006565-001中國銀行：012-898-00067655滙豐銀行：580-198836-001渣打銀行：447-0-667059-3網上捐款：http://charity.appledaily.com.hk/donate蘋果日報慈善基金乃根據《稅務條例》第88條獲豁免繳稅的慈善機構 </p></body></html>
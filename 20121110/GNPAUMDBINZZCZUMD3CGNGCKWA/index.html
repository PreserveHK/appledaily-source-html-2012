<html><header><meta charset="utf-8"><title>馮仁昭四圍超：<br>洪欣被追數困擾報警 - 馮仁昭</title></header><body><h1>馮仁昭四圍超：<br>洪欣被追數困擾報警 - 馮仁昭</h1><p>洪欣噚日又俾人貼大字報，今次除咗喺廣播道之外，仲去到中環行人天橋，叫洪欣欠債還錢。噚日洪欣經理人話洪欣已經報咗警，由於交咗畀警方處理，所以都冇嘢可以回應。其實洪欣日前已經喺微博發聲明話自己冇欠債同借貸，係佢爸爸同朋友喺做賭場生意上發生一啲金錢糾紛，今次佢被牽涉在內，真係覺得困擾同無奈！</p></body></html>
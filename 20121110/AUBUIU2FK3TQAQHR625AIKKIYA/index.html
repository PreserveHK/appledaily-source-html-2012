<html><header><meta charset="utf-8"><title>Jeana柏文鬼祟拍拖</title></header><body><h1>Jeana柏文鬼祟拍拖</h1><p>【大坑】何佩瑜（Jeana）同張柏文都已經公開咗拍拖，但唔明點解佢哋仲係好避忌。前日下晝柏文同Jeana拖住手喺大坑行街，不過一見到記者柏文就甩開咗女朋友隻手仲即刻黑面，兩個人行咗去就近好出名食豬扒麪嘅大排檔，不過依然用背脊向住記者。拍拖搞到好似做賊咁又何必呢，最後佢哋無可奈何之下先勉強合照，但就坐到離行離列好似唔識咁。<br>採訪：譚倩宜<br>攝影：陳慧安</p></body></html>
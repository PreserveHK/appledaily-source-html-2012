<html><header><meta charset="utf-8"><title>市況波動　揸現金最穩陣</title></header><body><h1>市況波動　揸現金最穩陣</h1><p>無限銀紙追逐有限資產，任何實物都有勁升的理由，但資深投資者陳清白就話：「通脹轉個頭就會變通縮，97年銀紙都唔值錢，但到了03年，卻變得好好使。」他說自己從不沾手車位，「一來唔熟，二來細眉細眼冇肉食。」他認同近日車位反常，「根本係成個市場都反常。」他說，有閒錢還是留在身邊好，「政府隨時會出招應付商用物業，穩陣計應該揸現金，若想買嘢，買藍籌股好過啦！」</p><p>車位工廈按揭較嚴謹</p><p>財經分析員張一鳴亦認為現階段不宜買貨，股樓也不宜沾手，「政府會不斷壓抑樓市，但買股票一樣風險高，近排個市好波動。我建議還是保留現金為佳，因為你最多蝕息蝕通脹，總好過買錯貨、蝕價。」此外，銀行對車位、工廈的按揭亦比一般住宅單位更嚴謹，隨時只按五成兼以P+計息，若矢志入市，必須多備現金。</p></body></html>
<html><header><meta charset="utf-8"><title>GaGa巴西赤腳踢波</title></header><body><h1>GaGa巴西赤腳踢波</h1><p>呢幾日喺巴西里約熱內盧準備開騷嘅Lady GaGa，噚日就去咗探訪貧民區，同大班小朋友打成一片，仲着住條裙赤腳同小朋友踢波㖭，都有姿勢有實際喎！GaGa返到酒店仲着住件巴西波衫，兼拉起「我愛里約熱內盧」橫額，認真識做。</p></body></html>
<html><header><meta charset="utf-8"><title>熊黛林撐強國女進取</title></header><body><h1>熊黛林撐強國女進取</h1><p>熊黛林近日忙於為電影《男人如衣服》做後期配音，來自內地的她竟然是首次以普通話配音，昨日她在中環受訪時說：「之前拍《葉問》佢哋都有要求我配番，不過個角色比較嚴肅，我把聲太小朋友，所以我拒絕咗。」她認為這次拍的是喜劇，其卡通聲線正好大派用場，原定需要八小時完成的配音工作，她在三小時內完成：「好開心，覺得自己好叻。因為我記性都幾好，仲記得拍嘅時候個節奏，所以會容易掌握。」<br>對於黃宗澤、吳卓羲及林峯三大無綫小生均被指搭上內地女星，熊黛林說：「內地女仔會進取啲，好似工作咁，有時候百幾人先揀一個，所以會比人更加努力，但係拍拖，我又唔知道佢哋啲事，所以都唔知點講。」<br>採訪：盧妹　攝影：陳俊強</p></body></html>
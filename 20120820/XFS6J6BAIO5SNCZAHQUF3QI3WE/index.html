<html><header><meta charset="utf-8"><title>總公司開舖搶生意　蝕錢被迫打工填數7-11老闆住劏房日做18小時</title></header><body><h1>總公司開舖搶生意　蝕錢被迫打工填數<br>7-11老闆住劏房日做18小時</h1><p>【本報訊】加盟7-Eleven（7-11）做老闆，以為更穩定、有更多時間陪伴年幼女兒；但李先生（化名）卻發現「慘過幫7-11打工」，在7-11欺壓下，他帶着老婆、女兒住劏房，還要孭住間舖、再外出打工養家，一天工作18小時，「都係冇時間陪個女」，搞不好還要賠上老本，「我真係好後悔加盟7-11！」記者：伍雅謙</p><p>每日凌晨4時，李先生就起床，5時回到位於商場內的7-11店舖。商場還未開燈，他就在店內叠報紙，每朝叠幾百份，要一個多小時，然後準備早上7時開門做生意。</p><p>每晚只睡四個鐘</p><p>上午9時，李先生離開舖頭外出打工去，將店舖暫時交給員工打理。晚上8時，李先生放工，隨即返回店內工作，至晚上11時商場關門時收舖。回到家裏，已是凌晨。在最慘的一段日子，他每晚只睡四小時。<br>李先生的噩夢始於09年，他賣了所住的500呎私樓，獲得約60萬元；為了加盟7-11，他付了20多萬元加盟費（不會退回），另向7-11繳交20多萬元按金，開始在荃灣某商場經營7-11分店。<br>初時店舖生意不俗，但八個月後，總公司在同一商場加開另一間7-11，新舖位置更佳，搶去李先生一半客源，導致月月蝕錢，兩年共蝕掉10萬元，更倒欠總公司6萬元款項。<br>去年中，李先生成功申請轉舖至另一屋邨商場。首三個月利潤不俗，每月有2.8至2.9萬元收入，還清了欠總公司的6萬元。<br>但由第四個月起，營業額不變，收入卻下跌了，曾低至只有數千元利潤，「問佢哋（總公司）點解，佢哋都畀唔到數據同理由解釋」。</p><p>無時間陪伴女兒</p><p>由於利潤過低，李先生要外出打工幫補家計。目前店舖利潤連他外出打工的薪水，月入約兩萬餘元，勉強能維持生計及填老本──他的心願是當5年合約屆滿時，可以賺回廿多萬元加盟費。<br>家人曾埋怨：「咁辛苦點解你冇錢賺嘅？」李先生苦笑說，當初是為了女兒而加盟7-11的，「原本做五金業，要經常往返內地工作，三年前個女得兩歲，諗住做7-11，可以多啲時間陪伴佢成長」，但事與願違，「點知都係冇時間陪個女」。<br>眨眼間，女兒已5歲。即使李先生勉強抽空陪女兒看電視，往往也因太累而睡着。加盟兩年多來從未放假，新年也要開工，女兒對他說：「爹哋你好耐都冇同我去公園玩喇。」他自言「慘過幫7-11打工」，是人工低過最低工資、無假期的全天候雜工。<br>現時舉家居於月租3,700元的200呎劏房，李先生說：「你話7-11老闆住劏房都冇人信！」他只望盡快捱過餘下兩年合約，「我真係好後悔加盟7-11！如果唔係有個女、有個老婆，我真係同佢死過！」<br>7-11自03年起在港急速擴張，現時全港共有926間分店，近六成即549間由特許經營加盟商營運，其餘由7-11總公司營運。</p><p>7-11五宗罪</p><p>1.拒絕公開賬目細節，包括來貨價<br><br>2.開店過份密集<br><br>3.不設退貨，強迫加盟商「硬食」倉底貨及滯銷產品<br><br>4.壟斷分店維修及零件設施，向加盟商徵收高於市價的費用<br><br>5.店內「熱賣點」由總公司或外判商經營，卻要加盟商負責牌照及維修費<br><br>資料來源：部份加盟商</p></body></html>
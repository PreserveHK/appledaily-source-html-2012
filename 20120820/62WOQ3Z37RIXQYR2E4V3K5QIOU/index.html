<html><header><meta charset="utf-8"><title>雲想衣裳：唱好重口味</title></header><body><h1>雲想衣裳：唱好重口味</h1><p>潮流十年一個轉，老土往往是時興。曾否取笑過阿爸阿媽的蛋撻頭、蓬鬆電髮、冷衫當披肩、高腰蘿蔔褲再襯對帆船鞋？Eason的《重口味》MV，率先示範最佳經典80sLook，令人回味昨日無限好。好彩，80s經典元素洶湧回歸，由多個品牌親自領銜示範，準備重投那些年吧。<br><br>記者：雷福財<br>攝影：林栢鈞<br>模特兒：Ethan@StarzPeople<br>化妝：Jojo<br>髮型：Guardi@P.O.PHairdressing</p><p>80年代多面Look</p><p>時裝之興起或所謂的潮流，往往同音樂有着不可分割的關係，同時造就了不少品牌之興起，如Dr.Martens、Timberland、adidas、Ray-Ban等等。用百花齊放來形容當年的音樂崛起不為過，Punk、HeavyMetal、HipHop等各有粉絲，亦造就各式經典造型。如Eason勁玩的NewRomanticLook，就是80年代英國新浪潮的產物，相信你還記得經典代表BoyGeorge及DavidBowie的造型，本地更有已故羅文在激光中勁玩。</p><p>他們的80年代................<br>譚詠麟：最緊要有副超</p><p>「80年代Look最講求副超同一個超高蛋撻頭，咁先有星味。當年有個粉絲就將不同顏色珠珠黐喺一副太陽眼鏡上，家戴一樣咁Sharp。」</p><p>森美：着Dr.媽先夠潮</p><p>「話你聽，嗰時最潮嘅學生都去伊利沙伯大廈間GreenPeace（I.T前身）、D-mop掃貨，當年Dr.Martens未有代理，人人都以着無筒皮鞋為潮，係MustHaveItem，上身再襯PoloShirt。除此之外就係Timberland嘅狗牙底帆船鞋再襯501牛仔褲。」</p><p>少爺占：最愛冷衫膊上打結</p><p>「講起80年代我即時諗到羅文同校長，打扮都係上闊下窄，蘿蔔褲都係用呢個Concept，露少少襪。家最鍾意搭件Cardigan或冷衫喺膊上，再用手袖打個結喺胸前嘅穿法，但最緊要係整埋個電髮，當年就好興杜拉格斯髮型，哈。」</p><p>陳刀：好想蘿蔔褲回歸</p><p>「我覺得勁闊上衫+蘿蔔褲+白襪係當年Signature，最希望蘿蔔褲正式回歸！好記得啲人一定係襯K-Swiss五間波鞋。80年代真係好大膽，咩Look都有，顏色又鍾意撞餐飽。」</p><p>潮牌統一口味</p><p>說回秋冬潮流中，這類復古元素可說是有增無減。連一向被視為娘爆的樽領（Turtleneck）、ShoulderJacket、短身收腰外套都一一回歸，數得出的大牌都有，如Prada、RickOwens、LV、Hermès、Lanvin等數十個，繼續上寬下窄重口味趨勢。以下多個經典80年代Look，你又迷上哪一個？<br>PreppyLook，可說是美國校園產物，當年最流行以PoloShirt配搭一件Cardigan於膊上，再打個交叉結於胸前。下身則以卡其或白褲再搭對Loafer。至於PunkLook，表表者當然要數西太后VivienneWestwood，窄身皮褸配爛牛，最重要還是一個鏟至不同形狀的髮型，再硬Gel一番，有睇過Gatsby廣告你就知。不得不提的當然還有HipHopLook，除闊袍低襠，80年代初期更開始流行NeonColor玩撞色、着長長運動襪配高筒波鞋。而當年紅爆組合Run-D.M.C.除一身重金鏈玩BlingBling，其Signature更是腳下的一對adidasSuperstar波鞋，係HipHop友必着。</p><p>Shoplist</p><p>a.	I.T（29722572）<br>銅鑼灣希慎道1號<br><br>b.	Dr.Martens（28921832）<br>銅鑼灣希慎廣場708號舖<br><br>c.	COS（35807938）<br>中環皇后大道中74號<br><br>d.	ColeHaan（22658386）<br>九龍塘又一城LG122號舖<br><br>e.	BrooksBrothers（25233366）<br>中環太子大廈G4號舖<br><br>f.	Timberland（25063808）<br>銅鑼灣時代廣場728-729號舖<br><br>g.	上目眼鏡店（28816090）<br>銅鑼灣柏寧酒店前線觸覺1樓105號舖<br><br>h.	bauhaus（28916811）<br>銅鑼灣耀華街2號地下至3樓<br><br>i.	adidasOriginalsConceptStore（25042186）<br>銅鑼灣名店坊京士頓街6B號舖</p></body></html>
<html><header><meta charset="utf-8"><title>特稿人手不足　其他科醫生頂當</title></header><body><h1>特稿<br>人手不足　其他科醫生頂當</h1><p>為增加急症室醫生人手，有公立醫院安排院內非急症科的醫生到急症室兼職。有「不熟手」的兼職醫生坦言，自己只是「好過新畢業醫科生少少」，初期診症需時較久，部份個案如細微斷骨要諮詢資深醫生意見。急症室欠缺有經驗醫生，難免影響服務質素。<br>該醫生表示，到急症室兼職主要負責診治第四及第五類非緊急個案；當病人太多時，才會協助診治第三類緊急個案。急症科醫生主要睇第一、二及三類個案。</p><p>不懂處理嬰兒發燒</p><p>他形容自己雖然也有其他專科資格，但初到急症室工作時就像新仔，「同做咗一、兩年嘅急症室醫生差好遠」。遇到嬰兒發燒等較難診斷的病例，要諮詢資深醫生意見；「小兒發燒又唔可以亂收入病房，又唔敢就咁畀藥叫佢走，自己要諗清楚或者問資深醫生」，診症時間會較久，但經過一段時間已熟習。其實不少非緊急個案如傷風咳及腸胃炎等，一般都能應付，「如果連幫手都冇，急症室仲慘」。《蘋果》記者</p></body></html>
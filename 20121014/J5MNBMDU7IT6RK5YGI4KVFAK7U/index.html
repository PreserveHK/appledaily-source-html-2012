<html><header><meta charset="utf-8"><title>吳京發癲鬧老友</title></header><body><h1>吳京發癲鬧老友</h1><p>【北京】<br>吳京日前同個男友人出現北京某飯店門外，飲到滿面通紅嘅吳京腳步浮浮，佢哋行去停車場時，吳京突然情緒激動同友人發生爭執，佢嗌到現晒頸筋，仲手指指起勢鬧人，途人行過都眼望望。雖然呢位友人俾吳京鬧到一面屁，但佢都試圖安撫吳京，搭住佢膊頭諗住和解，不過吳京唔領情，仲好粗魯咁一手抱起個朋友，友人露出痛苦表情，搞完一場大龍鳳，佢哋終於上車走人。<br>撰文：丁寧</p></body></html>
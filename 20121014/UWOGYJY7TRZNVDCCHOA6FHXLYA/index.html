<html><header><meta charset="utf-8"><title>特稿<br>借錢同事：冇怪過佢</title></header><body><h1>特稿<br>借錢同事：冇怪過佢</h1><p>「佢好平易近人，成日笑，好受同學歡迎。」翟Sir作育英才近20年，教過不少學生，昨他跳樓自殺消息在舊生圈中廣傳，無不愕然，有學生指未聽過他喜歡炒金，懷疑受人慫恿出事，希望他戰勝死神捱過難關。舊生阿文表示，翟Sir在該校任教近20年，主要教授美術科。阿文謂印象中翟Sir相當開朗，經常笑容滿面，因沒架子，同學都喜歡親近他，「最記得佢喜歡彈結他同唱歌，以前成日聽到佢自彈自唱Beyond嘅《喜歡你》」。</p><p>同事聞訊趕往醫院</p><p>阿文表示，曾致電與翟Sir相熟的老師，許多人聞訊後都趕往醫院等候：「有個阿Sir同佢老友鬼鬼，借埋錢畀佢，但佢話冇怪過翟Sir，只係想翟Sir盡快好番。」翟Sir是虔誠基督徒，更是城市榮恩教會的傳道人，教友方醫生對翟Sir出事感難過，指翟Sir在教會侍奉約兩年，充滿熱誠：「佢好好人，對教友好熱心。」另一知情者透露，曾替翟Sir投資黃金的經紀，入市前曾向他分析投資風險，其後市況逆轉，翟Sir被要求補倉，但因沒錢最終被迫斬倉：「黃金長時間係會升，無奈入市時間唔啱，睇錯市輸錢。」《蘋果》記者</p></body></html>
<html><header><meta charset="utf-8"><title>我愛夢露</title></header><body><h1>我愛夢露</h1><p>聽日係神級尤物瑪麗蓮夢露逝世50周年嘅日子，藝術家SewardJohnson上年就以夢露喺電影《七年之癢》中嘅經典吹起裙造型，做咗個26呎巨型雕像「永遠的瑪麗蓮」擺咗喺芝加哥。早排呢個巨夢露搬咗去加州棕櫚泉，呢幾日就有好多影迷趁住夢露逝世50周年紀念，湧到去睇巨型夢露，仲捐落夢露裙底影相，個個變晒小矮人㖭。</p></body></html>
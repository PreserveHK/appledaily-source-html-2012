<html><header><meta charset="utf-8"><title>異動空間：博耳悶局快將打破 - 魏力</title></header><body><h1>異動空間：博耳悶局快將打破 - 魏力</h1><p>個市跟住A股飄，太貼市短炒，好容易中伏，目前策略宜買定離手。前輩林少陽認為，港股估值已處於歷史低位，目前買股票，明年今日有九成機會賺錢。不過，經歷過去兩年的上落市，「有糊就食」的概念已根深柢固，實在好難坐足一年。或者將個倉分成兩份，一半坐股票，一半短炒，是較好的做法。<br>美國感恩節假期在即，港股改跟A股唔出奇，但成交唔多，只夠挾大價股行，好多二三線股都唔郁，令人氣餒。睇好個市年尾炒上應買港交所（388）。近排IPO多番，人保（1339）咁多基礎投資者圍飛，上到機會大，或成港交所短期催化劑。</p><p>威勝集團（3393）中標約102萬台智能電錶合約，價值約2.46億元人民幣，另奪約24.8萬台數據採集終端和集中器合約，價值4437萬元人民幣，刺激股價爆上8.5%。擁有同一概念的博耳電力（1685）可以留意。公司昨出新聞稿，推出「雲端」智能配電管控系統，以達電能高效利用的目的，有機成集團新增長動力。<br>睇埋走勢，自今年3月以來形成大圓底，昨漲4.9%，收3.02元，有打破悶局向上突破之勢。歷史PE僅7.5倍，息率逾3厘，絕不遜於威勝，如升破3.40元阻力就海闊天空。</p><p>魏力<br> http://www.facebook.com/2012jason </p></body></html>
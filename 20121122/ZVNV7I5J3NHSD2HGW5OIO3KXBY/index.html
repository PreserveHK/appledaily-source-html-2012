<html><header><meta charset="utf-8"><title>馮仁昭四圍超：朱晨麗練舞歪盆骨 - 馮仁昭</title></header><body><h1>馮仁昭四圍超：朱晨麗練舞歪盆骨 - 馮仁昭</h1><p>朱晨麗早前練台慶舞時受傷，行同坐都痛，初時佢去睇跌打以為係骨膜炎，仲死頂做埋台慶，噚日再睇醫生，原來係盆骨移位，仲搞到長短腳，好彩醫生幫佢移番正啲骨。<br>朱晨麗話每個星期要做一、兩次物理治療同埋多啲休息，之但係，盆骨喎，會唔會影響生育㗎？朱晨麗笑笑口話會醫得好嘅，應該冇乜問題。</p></body></html>
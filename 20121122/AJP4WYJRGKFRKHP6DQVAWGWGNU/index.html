<html><header><meta charset="utf-8"><title>趙文卓霸氣家族</title></header><body><h1>趙文卓霸氣家族</h1><p>【上海】趙文卓之前同甄子丹反面開火，老婆張丹露都撐到出面，真係夫婦同心，前幾日，兩公婆帶埋囡囡趙紫陽現身上海虹橋機場，細仔趙子龍就冇同行，嗰日趙文卓同老婆着黑色情侶裝，戴埋黑超加cool樣，似足電影《黑超特警組》咁有霸氣，而年紀少少嘅囡囡就着到七彩繽紛，襯番佢嘅童真，一家三口咁矚目，難怪邊行邊吸引途人眼望望。<br>撰文：林妃</p></body></html>
<html><header><meta charset="utf-8"><title>團體辦「童創GOAL峰計劃」<br>家長親子訓練突破學障</title></header><body><h1>團體辦「童創GOAL峰計劃」<br>家長親子訓練突破學障</h1><p>【蘋果基金撥款】<br><br>要教育學習發展較慢的年幼子女，家長或心急如焚，或徬徨無助，或感難以接受。基督教香港崇真會安康幼兒學校舉辦「童創GOAL峰計劃」，透過親子訓練小組，加強小朋友學習能力之餘，更協助旁觀的家長了解子女需要，學習彼此相處技巧，建立良好關係。<br>記者：李錦欣</p><p>該校李校長坦言：「好多家長都唔願意接受小朋友有學習障礙，或者接受但唔識點處理。」學校希望藉親子訓練班，鼓勵家長踏出第一步，了解子女的學習情況。李校長強調：「訓練班必須要家長一齊參加，因為要互相配合去幫小朋友。」</p><p>「佢成個人唔同咗咁」</p><p>訓練班共六堂，家長獲安排坐在課室後方，由導師陳姑娘帶領小朋友玩遊戲，從中教導他們與人溝通、合作，以及控制情緒，家長則可從旁「偷師」。經過數課相處後，陳姑娘會為家長提供「度身訂做」的意見。她說，部份家長對子女過份寵愛，旁觀時最多提醒如「坐好啦」、「講啦」，令小朋友增添無形壓力，窒礙成長。<br>3歲的鈺欣不擅與人合作和溝通，有語言障礙，她很少開口說話，自信心低落。其母親坦言十分心急，且感到非常氣餒，大嘆：「真係唔識點教，以前成日逼佢講嘢。」鈺欣現時不但主動與其他小朋友溝通，有時更會大開金口高唱《太陽伯伯》。 鈺欣母親笑說：「佢好似成個人都唔同咗咁！」<br>比同齡小朋友發展慢11個月的帕祖（4歲），每星期由嫲嫲陪返訓練班。帕祖嫲嫲憶述：「佢（帕祖）講嘢好叻，但好冇記性，教咗好多次ABC都記唔住，好勞氣。」帕祖曾參加其他訓練班，但成效不彰，「佢去到個陌生環境就好驚」。帕祖嫲嫲笑說：「呢度熟口熟面有安全感，同埋出面嘅課程又貴，所以個訓練班好幫到我哋，家帕祖都乖咗好多。」<br>另一男童海僖（3歲）的爸爸早知囝囝有語言障礙，苦無對策，「上網搵過好多資料，但唔係個個小朋友都適用」。他讚道：「陳姑娘會親身示範畀我哋睇，容易掌握，又有針對性，喺屋企都可以玩番嗰啲遊戲！」<br>校長及家長均表示十分感謝蘋果日報慈善基金撥款21,400元舉辦是次計劃，為學障兒童及家長提供支援。<br>「社福機構專戶」捐款編號：S0006<br>網上捐款： http://charity.appledaily.com.hk/donate <br><br>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>㗝豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=S0006">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=S0006">捐款記錄</a></div></p></body></html>
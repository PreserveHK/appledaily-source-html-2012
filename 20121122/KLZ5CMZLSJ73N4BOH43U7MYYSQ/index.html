<html><header><meta charset="utf-8"><title>子珊楊怡爭視后　有你冇我</title></header><body><h1>子珊楊怡爭視后　有你冇我</h1><p>【萬千星輝頒獎典禮2012】無綫《萬千星輝頒獎典禮2012》下月17日舉行，昨日公佈各獎項提名，被視為視后熱門的徐子珊和楊怡都有出席，之前兩人出席活動表面共融，但爭獎開戰日大合照就各據一方，敵我分明。視帝方面，實力派黎耀祥狙擊林峯，但祥仔自稱偶像派，一於跟林峯鍊過。</p><p>鄭裕玲和崔建邦昨日主持《萬千星輝頒獎典禮2012》記者會，揭曉提名名單（詳見附表），陳豪、黎耀祥、楊怡、徐子珊、岑麗香和苟芸慧等均有出席。</p><p>香香叫三飛</p><p>今年由觀眾一人一票選出的最佳男主角、最佳女主角和最佳劇集提名最矚目，視帝十強包括親生仔鄭嘉穎、陳豪和林峯等，非親生的有黎耀祥和劉松仁；視后提名有熱門的楊怡和徐子珊，演得出色的佘詩曼和米雪也榜上有名。由於行新制，論實力，視帝應是劉松仁與黎耀祥之爭，但若靠粉絲投票，會是高登男神馬國明惡鬥林峯。視后論演技是米雪鬥阿佘，若粉絲主導，則是楊怡、徐子珊及鍾嘉欣鬥個你死我活。<br>男配角是古明華單挑陳國邦，古佬上台時激動得眼濕濕。岑麗香則獲三個提名最巴閉，其中兩項都有勁敵苟芸慧爭獎。公佈完名單後，眾藝人上台大合照，子珊竟退至第二排，但被韓馬利捉回去第一排，卻跟早在第一排的楊怡各據一方，壁壘分明。<br>子珊對獲女主角提名表示驚訝，她坦言信心只是一半，問到是否想靠一秒強姦戲攞視后？她笑言：「戲係講整體，唔係單靠一場，但網友同情我都冇所謂。」至於楊怡則說：「平常心啦，又唔會話自己冇機會。」有指她缺席台慶因知子珊攞硬視后？楊怡說：「邊有咁嘅事，我冇預知能力，出唔出席係睇身體狀況。」</p><p>再被指是視帝熱門的祥仔笑言個個都是大熱，但他信心只有一半，他笑言：「總之五五波，林峯粉絲多，但觀眾種類多，所以唔知會點，大家賣點唔同，我賣太監亦係偶像。」去年的最佳男配角黃智賢因今年沒提名而鬧爆，昨日他繼續呻，高層樂易玲表示會安撫他，但坦言有很多同事都做得好未獲提名，必須尊重遊戲規則。<br>採訪、攝影：王崇穎</p></body></html>
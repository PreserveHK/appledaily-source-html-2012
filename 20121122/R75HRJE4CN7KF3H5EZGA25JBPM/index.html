<html><header><meta charset="utf-8"><title>12龍媽影慈善月曆<br>Q爆小龍包似足鄭則士</title></header><body><h1>12龍媽影慈善月曆<br>Q爆小龍包似足鄭則士</h1><p>世上只有媽媽好，愛的傳承，由母親擔當最適合。12位龍媽陳慧琳（Kelly）、楊千嬅、谷祖琳及楊思琦等，早前為香港思覺失調學會拍攝月曆，由著名攝影師夏永康（Wing Shya）操刀，將於海港城義賣及舉行照片展覽，藉此喚醒世人對精神健康的關注。</p><p>拍攝當日龍B在鏡頭前精靈活潑，鏡頭後笑料百出，尤以貌似鄭則士（Ken）的Kelly細仔劉琛最得意。當劉琛遇上劉心（谷祖琳囡囡）會是甚麼境況？Kelly說：「囝囝好少見咁細個BB，撐手撐腳要同劉心玩，好好笑。囝囝𠵱家20磅，抱佢影相最辛苦，佢有少少驚，成日黐住我扭抱，抱到好攰，最後要轉甫士俾佢企喺度。我帶埋玩具引佢望鏡，佢係happy boy成日笑，𠵱𠵱哦哦撩人傾偈。似Ken哥好吖，夠晒霸氣！」</p><p>已有兩名兒子的李樂詩說：「囝囝好乖冇喊，不過我化妝長咗時間，佢開始眼瞓。」問到BB全裸上陣，可擔心冷親？她說：「熄晒冷氣影，費事凍親，仲好在冇瀨尿。」千嬅則希望Torres從小便建立善心，她說：「我好想個仔由出世開始就可以參與呢種慈善活動。」<br>採訪：林妃</p></body></html>
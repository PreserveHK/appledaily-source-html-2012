<html><header><meta charset="utf-8"><title>城電燒錢  王維基拒裁員</title></header><body><h1>城電燒錢  王維基拒裁員</h1><p>【本報訊】城市電訊主席王維基（圖）形容被拖延發牌「谷到爆」，昨被問及是否有感被政府「陰咗」，他說：「呢個係一個好好嘅形容詞，不過唔係出自我把口。」<br>政府遲遲不發新牌照，王維基昨在城電業績記者會上表示，不覺得自己當初滿懷希望是「估計錯誤」，並指政府1998年已表明會開放電視市場，過去12年亦已免除無綫電視的專營權費，故對無綫最近提出，關於免費電視市場仍未開放的質疑感「非常奇怪」。他又指無綫近日去信立法會議員反對發牌，是模糊訊息及製造假象，他稍後也會向議員發信反駁無綫。<br>免費電視牌照未批出，王維基被迫繼續日日狂燒錢。城電賬簿「有出冇入」，他繼續「死撐」，表明沒有任何裁員計劃，「我好珍惜我嘅團隊，我係逐個逐個搵返嚟，我唔可能咁輕易就講裁員。」他又開出「期票」，指若政府決定發牌，會即時招聘逾千人。<br>上年度城電來自多媒體業務的虧損已達7,380萬元，未來三年將繼續為電視業務「揼錢」約12億元，王維基明言未來三年仍屬投資期，小股東難獲派息。<br></p></body></html>
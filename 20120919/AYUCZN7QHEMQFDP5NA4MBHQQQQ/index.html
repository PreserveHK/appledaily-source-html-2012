<html><header><meta charset="utf-8"><title>陶君行失落九東　再戰街頭</title></header><body><h1>陶君行失落九東　再戰街頭</h1><p>《立會新形勢》<br>【記者陳雪玲報道】「２３年前我來自街頭，家返去原點，選擇自己嘅路，可以大聲話畀人知，我係啱嘅。」社民連陶君行四度參選立法會，今年再次失落九東議席，他自言去年在區議會選舉中落敗，已預計中聯辦早已寫好劇本，「佢要用今次（立法會）選舉結束陶君行嘅政治生命」。他說既然立法會此路不通，重返街頭抗爭或許會來得更自在。<br>九龍東今屆增加一個議席，上屆高票落選的社民連陶君行原本甚有機會摘下一席，不過卻殺出人民力量黃洋達，二人票源重叠，鷸蚌相爭，最終雙雙落選，九東成為「西環契仔」謝偉俊囊中物。</p><p>點票當晚一早入睡</p><p>陶君行自言，在選舉中後期已打定輸數，點票當晚，助選團到他家緊張等公佈結果，他就一早抱頭入睡：「劇本人哋一早制訂，佢要用今次選舉結束陶君行嘅政治生命，我覺得劇本好清楚，我諗過係咪去選，因為輸嘅機會太大」。最終決定去馬，是想為社民連的年輕黨員「buy hope」，因為社民連大部份是二、三十歲的年輕黨員，「長毛（模式）係可一不可再，我嘅模式就可以repeat（重複）」。<br>他形容選舉策略如踩鋼線，一方面指民主黨支持政改是錯的，但另一方面又不認同選舉時狙擊民主黨，「我自己好清晰，唔可以做親者痛仇者快嘅事，你將啲位讓晒畀民建聯，六四時邊個派單張」。不過，民眾難以在短期內接收、理解他的理念，「好似喺狹縫中生存，好難搞」。</p><p>將親自向王丹致謝</p><p>陶君行的政治生命是否結束了？四年後不打算捲土重來？他思量一會說：「唔會一口咬定唔再來……但我適合街頭多啲，我會返去起點，豁達啲諗我鍾意講咩就講咩，唔需要理你鍾唔鍾意」。陶君行過去反對領匯上市、支持最低工資立法，曲高和寡，但時間證明他是對的，其路線在選舉沒有市場，走到街頭高聲吶喊，用時間說服群眾可能是唯一出路。<br>陶君行落選，他的太太孔令瑜或覺得塞翁失馬，陶笑言：「係呀，還返個人畀佢喇」。夫婦二人今出發台灣，親自向在選舉間力撐他的王丹致謝。</p></body></html>
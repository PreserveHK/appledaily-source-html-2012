<html><header><meta charset="utf-8"><title>雲想衣裳：苟芸慧蛻變黑癲鵝</title></header><body><h1>雲想衣裳：苟芸慧蛻變黑癲鵝</h1><p>娛樂圈靚女多如繁星，要上位循例都要擠一擠條事業線。偏偏眼前這位被師姐胡杏兒形容為「純過蒸餾水」的苟姑娘苟芸慧，雖然近期緋聞多多，更被高登仔譽為「氣質咪神」，但自言即使轉行性感亦不會失去那點滴純真！天使魔鬼共同體，難怪Joy &amp; Peace都要跟她合作，示範以時尚多變、突破沉悶秋冬為題的最新款式。記者：胡靜雯攝影：蔡家輝化妝：亨利髮型：Oscar Shek@Hair場地：Three on Canton@Marco Polo Gateway Hotel</p><p>玉女挑機</p><p>銀幕上認識的苟姑娘，相信不離「斯文、大方、清純」六字玉女箴言。無錯，自言從小家教甚嚴，又是家中長女，連她本人亦不得不承認，淑女氣質確實是重點培養而成。不過，物極必反，白天鵝都變黑癲鵝！「一直以來都以清純形象示人，連拍劇都只局限於演繹一些斯文或專業人士角色，講真，觀眾唔悶我自己都悶啦！」半鹹淡廣東話、聲線依然婉約甚或近乎微弱的苟姑娘道明破格心迹，堅定不移的電眼下補多句：「一直以來都鍾意新挑戰，人生多啲突破先至精采。」</p><p>平踭Boots無仆親</p><p>想突破的，還有鞋牌Joy &amp; Peace。以「Fly me high with Charlene」為題的秋冬系列，早前得阿Sa行天橋三步仆後，一鳴驚人，成功為品牌造勢！呵，世事總如此，意料之外便是突破吧！難得苟姑娘繼續正經八百打圓場：「每個人都有自己特別之處，不能（跟阿Sa）比較，做人最緊要舒服。」是以，苟姑娘的穿衣之道也以舒服先行。「平時無論咩天氣，都鍾意着Boots，個踭平啲，就算趕時間行快兩步都唔驚仆親啦！」如有影射，實屬巧合。所以話，天鵝癲鵝、天堂地獄，盡在聽者的一念間。講番Boots，其實亦有高踭低踭，風格各不同，今個冬天襯起衫來，套用苟姑娘的話，「更Flexible」便解釋了所有。</p><p>撞色Loafer秋冬最強</p><p>都話苟姑娘呢期玩型格，今年秋冬大熱的窩釘及軍裝造型都是她杯中茶，「窩釘比較中性，如果襯Ankle Boots加一條Skinny Jean或者Leggings都好有型，加多些少撞色，甚至乎可以撞出更多的女人味。」如果你也是文靜OL，但又想好似苟姑娘咁玩突破的話，她建議先入手今季大熱的Loafer平底鞋，「斯文得來又帶點Boyish，而且今季不少款式都大玩撞色或撞物料，就算唔返工嘅日子都可以配搭不同風格，十分Wearable！」還未有心水？新系列「Fly me high with Charlene」，一共有四個主打風格，分別是大玩Mix &amp; Match撞色圖案拼貼的Culture Bazaar、大量使用Animal Print及特色動物皮革的Wilderness、以光面皮、鏡面皮及閃面皮作物料的Planet Ice和較女性化路線的Fame &amp; Glory。四個名字、四種風格，不妨好似苟姑娘咁，咩都試吓嘛！</p><p>a.Joy &amp; Peace（2377 3980）尖沙嘴海港城港威商場2113號舖b.Longchamp（2736 7328）尖沙嘴廣東道30號c.Juicy Couture（2118 2980）銅鑼灣時代廣場428號舖d.Dries Van Noten（2845 4606）中環置地廣場222-223號舖e.Daily Dolly（2644 1498）銅鑼灣希慎廣場420-421號舖f.Rione Duras（2619 1498）銅鑼灣希慎廣場408號舖</p></body></html>
<html><header><meta charset="utf-8"><title>錢嘉樂岑麗香尷尬彈開</title></header><body><h1>錢嘉樂岑麗香尷尬彈開</h1><p>錢嘉樂、岑麗香和羅仲謙等前晚到尖沙嘴出席無綫劇《巴不得媽媽…》的慶功飯局，曾傳緋聞的岑麗香和錢嘉樂合照時刻意分開企，錢嘉樂率先祝劇中扮演蘇基的古明華今年台慶奪得最佳男配角獎。準爸爸錢嘉樂透露現時湯盈盈情緒好好，最初都擔心盈盈易嘔，他說：「反而我夜麻麻食嘢，佢同我買，仲以為係我陀仔。朋友話生女嘅話就好似方中信，個人點硬都軟晒，最緊要唔好做壞蛋。不過BB腳頭好，我工作順利又中環遊世界機票，下次覆診就知仔定女，我就冇所謂，但盈盈話要等婚宴切餅先公佈。」此外，剛由三亞拍攝新劇《衝上雲霄II》回港的岑麗香透露當地環境十分relax及美麗，對於同行女演員都大晒泳裝，她笑言大家不會比較身材，又大讚胡杏兒身材好好及皮膚好靚。對於與錢嘉樂見面是否尷尬時，她說：「都驚會尷尬，但大家對我好好，都有打畀我，安慰我，同我講新人唔好介意，慢慢會適應緋聞。」採訪：王連連攝影：陳俊強</p></body></html>
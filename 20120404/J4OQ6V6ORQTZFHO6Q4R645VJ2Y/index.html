<html><header><meta charset="utf-8"><title>穩中求 - 陳也</title></header><body><h1>穩中求 - 陳也</h1><p>梁振英要「穩中求變」，「人民日報」要「穩中求進」。<br>這個忽然大熱的「穩中求……」，N咁多樣，在梁營眼中，這個穩，肯定是跟中央保持一致基調那個穩。之但係，自從唐唐由坐定粒六到忽然跳票，（三小時內被彈票105張，是什麼滋味？）短短兩星期，從穩陣過抬油到從天花板跌落地牢，這是中央操盤的穩，還是進？讓人捉摸不着，到底所謂中央，還存在嗎？抑或中央跟神一樣，只能信，不能證明，你可以否認，就像所有地下黨員，但不能說，到底有定無，係定唔係。<br>進入梁振英年代，穩中求什麼？求名，人辦夢熊叔叔得到爆紅機會，之後，就係咁先。求飯，排除討飯或者要飯，求共飯的商界排長龍，闊佬個個穩中求，可能排到2017都輪唔到你。求飯，是未來兩個月最熱的上流活動，到時市民很難碰到落深水埗踩九層樓上到唐樓天台做零距離親民騷的CY。泛民也許也在飯局之中，名正言順就是飯民，跟CY同志可算是泛飯之交了。<br>富貴穩中求，是樓盤廣告。既然已經穩，穩中自無求。強調穩中求，證明根本唔穩，唔穩才求，有求，就有貪。狼來了，肥龍，陸續蒲頭。</p></body></html>
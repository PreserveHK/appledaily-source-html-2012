<html><header><meta charset="utf-8"><title>林二汶試椰油即𦧲</title></header><body><h1>林二汶試椰油即𦧲</h1><p>【銅鑼灣】歌手林二汶前晚6點同個男性朋友喺銅鑼灣嘅city'super買嘢，咁啱嗰度有檔椰子油嘅推銷counter，二汶就好有興趣咁企定定聽店員講解，跟住仲同朋友一齊試食。不過，二汶一擺落口就接受唔到嗰種味道，當場吐咗出嚟，反而佢朋友覺得冇問題，仲買咗一大樽 ，之後佢朋友買咗支酒先至一齊離開。<br>採訪、攝影：陳辰</p></body></html>
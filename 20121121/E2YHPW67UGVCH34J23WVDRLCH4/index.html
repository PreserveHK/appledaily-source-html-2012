<html><header><meta charset="utf-8"><title>言承旭冒雨冧依晨</title></header><body><h1>言承旭冒雨冧依晨</h1><p>【台北】台灣樂隊五月天即將喺台灣開騷，佢哋搵咗唔少圈中好友幫手拍宣傳片，大前日言承旭同林依晨就喺台北汐止友情客串拍片。言承旭着咗成套西裝現身，有關方面仲安排咗架水車製造落雨效果，搞到言承旭成身濕晒。新任金鐘影后林依晨都要俾雨淋，劇情講佢攞住文件夾擋雨，再穿過人群走去言承旭身邊，之後林依晨仲同言承旭共用一把遮冒雨談情，佢哋拍咗大半日至完工。<br>撰文：林妃</p></body></html>
<html><header><meta charset="utf-8"><title>Makiyo帶新歡見母</title></header><body><h1>Makiyo帶新歡見母</h1><p>【台北】<br>喺台灣發展嘅日籍女藝人Makiyo，今年2月同日籍男友友寄隆輝涉嫌醉酒打的士司機，兩人共度患難後，仲傳會結婚。不過，隨住友寄被驅逐出境，Makiyo又有新戀情，佢同一個好有小熊維尼味道嘅肥胖男喺台北5日內見足4日。早排Makiyo同維尼男一齊參加同大小S嘅聚餐，第二日Makiyo又帶新歡同媽咪食飯，隔一日之後又一齊去做spa。<br>撰文：葉雪</p></body></html>
<html><header><meta charset="utf-8"><title>投資的天空：借勢調整勿太慌 - 張士佳</title></header><body><h1>投資的天空：借勢調整勿太慌 - 張士佳</h1><p>記得上周五，不少朋友問我睇幾多，我都答跌番啲先，因為奧巴馬過去半年所做嘅嘢都係為大選，到塵埃落定，話唔定又有衰嘢蒲面。睇番之前幾屆總統選舉後，個市一升就會有一段升，一跌就會有一段跌，總之方向一成，就有個小趨勢，好似2008年奧巴馬當選後，個市都先跌一浸再升，睇番之前幾屆，都有上述情況，唔可以話無參考價值。<br>不過筆者認為，現時亦毋須太過驚慌，甚麼財政懸崖、歐洲危機等，其實皆是藉口，話晒個市升咗咁耐都冇調整過，都係借勢調整多啲。至於減唔減持的問題，其實都要睇吓手上係乜嘢貨，若屬投機短炒類，減亦無問題，雖然現時走好似蝕咗章，但無辦法，呢類股票跌開就有多一浸跌，現時走唔算早，但相信亦唔算遲，算是中間吧。不過要記住現時走完貨，再跌深啲就要瞇埋眼買返，至於甚麼水平，暫時未知，還要睇多陣。<br>至於組合，有兩隻如見反彈，都會先行減持，第一隻係兗煤（1171），如反彈至12.18元，就全數沽出，另一隻係中國太平（966），如彈至13.20元則沽出一半。<br><br>張士佳（寶來證券（香港）資產管理部董事）<br>與曾卓鋒（元大寶來證券（香港）客戶經理）聯合執筆<br>逢周三、五刊出</p></body></html>
<html><header><meta charset="utf-8"><title>趣趣地：意甲1蚊1張飛</title></header><body><h1>趣趣地：意甲1蚊1張飛</h1><p>意甲上季再爆出假波醜聞，令呢個原本已經乏味嘅聯賽，平均入座率再度下跌，一啲中下游球隊嘅對碰，更唔使旨意可以坐爆個場囉。於是周六由卡利亞里主場對卡坦尼亞（圖）嘅比賽，喺兩個龍門後面嘅看台位，票價只售1蚊歐元，希望可以吸引多啲球迷入場，即係十蚊雞港幣就有得睇，咪仲平過港甲？但有冇效就真係好令人懷疑。</p></body></html>
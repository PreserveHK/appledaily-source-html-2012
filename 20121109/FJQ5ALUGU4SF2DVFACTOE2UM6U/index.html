<html><header><meta charset="utf-8"><title>無綫又晒冷</title></header><body><h1>無綫又晒冷</h1><p>無綫噚晚喺將軍澳電視廣播城搞節目巡禮，全台藝員當然傾巢而出同客戶見面，男藝員以華麗禮服現身，女藝員少不免要騷胸，當中以高海寧最性感。無綫明年嘅劇集，以黎耀祥同馬國明主演嘅最多，女仔就係陳茵媺同黃智雯最多劇。綜藝節目方面，肥媽會主持搵食節目，而之前《盛女愛作戰》雖然俾觀眾狂插，但無綫依然會再搞一個近似嘅真人騷。</p><p>許亦妮說夢話</p><p>噚日啲藝員為巡禮拜神，被傳同花弗金剛撻着同居嘅發電王許亦妮都有現身，許亦妮否認緋聞：「我哋係同事，唔知佢住喺紅磡嗰度，但我有朋友住，不過我唔係話金剛。」有冇發展機會？許亦妮話：「咁要問個記者，睇到報道我好似發夢咁唔知乜事。」講到金剛好花心，許亦妮話：「我唔知，同佢只係朋友，真係莫名其妙。」<br>有傳陳豪會同女友陳茵媺喺中環開咖啡店，陳豪話：「好初步，就算係都要明年先成事。」問茵媺有冇夾錢？陳豪話冇所謂，隨佢鍾意。<br>撰文：洪紅克</p></body></html>
<html><header><meta charset="utf-8"><title>蘋機會：防水DV無線掟片　濕影直上雲端</title></header><body><h1>蘋機會：防水DV無線掟片　濕影直上雲端</h1><p>呢個年代，見過食過，只要係騎呢得意嘅嘢，大家都鍾意將視頻、相片即時掟上網，與眾同樂。不過專為夏日而設嘅防水IT產品，老話題總是說幾多級保護，無新意囉！新返IONAirPro就加入Wi-Fi無線功能，莫講話深潛10米無難度，實時串流、即時掟上facebook亦能輕鬆辦到。<br><br>記者：陳國輝<br>攝影：楊錦文<br>Model：Shiya@GME淘女郎</p><p>實時串流變防水CCTV</p><p>咪畀佢恍如手電筒嘅造型嚇親，其實，IONAirPro屬於運動型攝錄機，佢所以設計到圓碌碌，原因係要安裝落頭盔、單車手柄等運動器材上，以便進行攝錄；而跟機亦附送一支任扭任擰嘅小腳架，畀你放喺沙灘、泳池邊，㩒個掣就錄影，拎起手玩，簡單如小朋友都曉用。<br>但講到最特別，始終係機底個Wi-Fi裝置，啟動之後，你只需利用iPhone、iPad或iPod單撈專用程式《IONCAMERAAPP》，以便互相連動，例如將手機變為ION的實時觀景器，囝囡喺水上耍樂，父母在岸上觀看串流，就好似防水CCTV咁好用！現場試玩，畫質尚可接受，只係間中窒格，但必須注意，萬一ION潛入水底拍攝，Wi-Fi訊號便會即時中斷。</p><p>8GB雲端隨時掟片</p><p>齋玩實時串流一定唔夠喉，如果加埋Share功能，相信一眾facebook以及YouTube同好必定Like！由於ION為顧及輕巧便攜性，所以機身不設任何Display，無Menu介面亦無得預覽，但假如你想將短片即拍兼掟上網，其實下載iOS《IONCAMERAAPP》喺iPhone、iPad等裝置內，便可以簡單嘅方法達成心願。<br>只要Click幾下，就能夠立即Upload影片上網，同社交網站班老友齊齊睇；甚至乎廠方已為玩家提供8GB免費雲端儲存空間，呢一項服務相當體貼實用，唔單止記憶卡唔夠位可暫存在雲端，延伸進一步玩法，係Upload完影片後，一班Friend或工作小組，可齊齊分享即時睇，總之一駁上雲端，玩法同實用性肯定大大增加。</p><p>鏡頭：170o可視角度<br>相片：500萬像素<br>防水：10米<br>錄影：1080p、960p、720p、WQVGA<br>無線連接：iPhone、iPad、iPod<br>重量：4.5安士</p><p>10米防水同級DC<br>輕巧長炮</p><p>全天候相機之中佢都算輕巧，重量得203g，仲有個三吋芒，玩水時睇埋Preview都無問題；更抵讚係有五倍光學變焦，可遠距離拍攝，亦可算係水中長炮。</p><p>高清濕影</p><p>呢部Tough系列雖然用料美觀硬淨，但也容易刮花機身，唔適宜太粗用。不過佢最強係具備1,400萬像素鏡頭，喺防水相機當中實屬罕見。</p><p>查詢：</p><p>（a） http://www.iontheaction.com.hk <br>（b）華仁影音（27877992）<br>（c）ASTGlobal（31053202）</p></body></html>
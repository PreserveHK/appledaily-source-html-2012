<html><header><meta charset="utf-8"><title>Kelly帶小龍包返歸取名劉琛</title></header><body><h1>Kelly帶小龍包返歸<br>取名劉琛</h1><p>上周誕下第二胎小龍包的陳慧琳（Kelly）昨日出院，老公劉建浩因在家打點，故未有陪她。小龍包如哥哥蝦餃仔劉昇當年出院一樣，密封在BB籃中由鍾珍拿上車，小龍包中文名劉琛，英文名Riley，琛字意為珍貴難得。問Kelly會否再追個女，她坦言要深思熟慮。</p><p>現年39歲的陳慧琳上周三（21日）在嘉諾撒醫院誕下第二胎小龍包，昨日她由經理人鍾珍與兩名助手陪同下出院。<br>下午3時多，Kelly穿上紅色外套襯及膝短裙，薄施脂粉步出醫院，小龍包像哥哥蝦餃仔當年出院時，以BB籃密封着由鍾珍手持着，有所不同的是哥哥有爸爸劉建浩陪住出院，昨日就未見爸爸蹤影，Kelly解釋：「老公一早返咗屋企打點，仲準備份禮物送畀蝦餃仔，當係弟弟送畀佢，預備咗架車畀佢，因為蝦餃仔好鍾意車。」</p><p>護士讚好湊</p><p>Kelly表示已為小龍包改名劉琛，英文名Riley，她說：「琛字代表好珍貴同難得，國語拼音係chen，同我個姓一樣串法，英文名就只係因為好鍾意同好聽。」她表示身體復原得不錯，現在不停喝谷奶湯水，準備餵人奶，還透露護士讚小龍包好湊，食飽就睡，希望回家也是一樣好湊。<br>提到生小龍包是否舒服過生蝦餃仔劉昇，Kelly笑說：「都唔係㗎，生仔真係幾辛苦。」會否再追個女？她瞪大眼說：「等我諗清楚先，睇清楚個勢先諗。」她表示首要養好身子，並趕快回家看看掛念得很的蝦餃仔，她逗留了10分鐘便離開醫院。<br>採訪：胡比　攝影：黃偉雄</p></body></html>
<html><header><meta charset="utf-8"><title>蘋機會：為煲《DiabloIII》　砌靚機破地獄</title></header><body><h1>蘋機會：為煲《DiabloIII》　砌靚機破地獄</h1><p>近排Game界至熱話題，肯定係一班機迷狂煲《DiabloIII》。幾經辛苦買到《D3》，安裝後發現電腦不勝負荷，眼見各路高手已陸續向地獄同煉獄進發，自己卻慢過龜速仲打緊普通模式。今日搵嚟高人教路，列出爽玩《D3》砌機套餐，讓大家升級電腦後早日破地獄！<br><br>記者：許福合<br>攝影：劉永發<br>Model：Boo@PureModels</p><p>頂級顯示Fans必玩</p><p>自問係畫質導向，遊戲唔靚唔玩，電腦起碼要達到遊戲標準畫質，才算合格，好似家中年資五年的電腦，玩《D3》要校到最低畫質才叫無咁窒，明顯這不是玩遊戲，而是被遊戲玩！拿拿臨踩入旺電腦場，搵高手Victor揸Fit，執番套靚電腦。Victor話咁快列出三款砌機套餐，ABC餐分別對應高中低級配備，頂級A餐絕對係機迷心中Dream機，Victor豪語：「保證可開盡畫質來玩《D3》！」現場實試，畫質調到最高後，以往平平無奇的火球，擊中時產生火花，光影相當有質感，而且整個場景顯示更為細緻，連文字都Sharp好多。難怪有人話未玩過「火力全開」的《D3》，都唔好認係Fans。</p><p>顯示卡都有霸氣</p><p>要用電腦玩遊戲，顯示卡自然係最重要配件，套餐A中使用XFXFX-795A-TNFCHD79503GB顯示卡，卡上一大把風扇已夠霸氣，加上使用AMD新一代RadeonHD7950GPU，同埋配搭3GBGDDR5，實屬現時頂級之選，神器出動，畫質當然可開到頂級。套餐中亦配搭同級別硬件，如最新i73700k處理器、8GBDDR3記憶體等，而硬碟就用SSD，以便加快Loading速度。Victor提醒玩家，「高階顯示卡、處理器耗電量會較高，建議配搭Watt數高的火牛，讓電腦更穩定。」他推介了AntecHCG-620M變壓器，總輸出高達620W，唔怕玩到半路死機喇！</p><p>豪玩慳砌任你揀</p><p>套餐B比套餐A平了近一半，但憑住AsusGTX550Ti顯示卡及i5處理器，將畫面調到中上顯示絕對無問題，論性價比更係當中最高。而套餐C雖屬最入門，但Victor話已可應付標準畫質來玩《D3》。</p><p>查詢：AccuracyCore（23321763）<br>地址：旺角電腦中心Shop222</p></body></html>
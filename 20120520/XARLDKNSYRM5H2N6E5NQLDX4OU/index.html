<html><header><meta charset="utf-8"><title>蘋機會：新NEX180°反芒　自動裁靚相</title></header><body><h1>蘋機會：新NEX180°反芒　自動裁靚相</h1><p>好多人愛用手機自拍，不過想要好質素，Sony最新推出新世代自拍王NEX-F3，具備180°自拍靚芒，睇得清楚之餘，仲可以配合自動人像構圖及自拍模式，隨便影都可以剪個黃金分割嘅靚度，一個人影相都可以講究構圖㗎。<br><br>記者：許福合<br>攝影：林栢鈞<br>Model：Kinki@PureModels</p><p>自拍模式</p><p>雖然唔少相機都可反芒自拍，不過筆者改得「自拍王」稱號畀新NEX，自然有道理；首先，屏幕可向上翻揭180°，雖然角度唔算最有彈性，但若用來自拍已夠用有突。當屏幕反到最頂，即係鏡頭相同方向時，就會自動啟動自拍模式，按下快門後，屏幕會倒數三秒才拍攝，以便用家擺好Pose。<br>自拍玩家最頭痛的，是難以取得理想構圖，F3內置的自動人像構圖功能，在拍攝後隨即根據人像景物，自動剪裁及儲存成新相片，用家不用學會黃金分割等攝影理論，都可自拍出滿意靚相。最重要是剪裁後的相片無損解像度，同樣滑淨，免卻你開電腦又執又裁嘅繁複步驟。</p><p>擋臉照認</p><p>即使人像面部被樹葉擋住，F3仍然可剪個靚度，不怕障礙</p><p>半面辨識</p><p>無論係45°或全側面拍攝，相機都辨識得到，經剪裁後構圖更佳。</p><p>保持相質增強變焦</p><p>講到構圖，F3仲有煞食功能，在打開ClearImageZoom後，能夠把鏡頭的遠攝變焦率增加一倍，例如使用SEL1855為例，遠攝變焦可由55mm增遠至110mm。由於具Sony獨有ByPixelSuperResolution功能，不像一般數碼變焦咁令相質驟降。<br>用得換鏡式相機，對相質自然有要求，F3使用1,610萬像素APSHDCMOS，感光元件比一般輕便型相機如micro4/3都大，相片質素尤其係高感光的雜訊表現更好，最直接的感受就係局部放大仍然滑淨。</p><p>售價：</p><p>單鏡套裝（連SEL1855鏡頭）$4,990<br>雙鏡套裝（連SEL16F28及SEL1855鏡頭）$5,990<br>雙變焦鏡套裝（連SEL55210及SEL1855鏡頭）$6,990<br><br>＊6月3日前預購，附送外影袋、電池及8GBSD卡，並可以$1,990換購專用電子觀景器。</p><p>SonyNEX-F3（6月6日推出）</p><p>鏡頭：SonyE-mount<br>感光元件：1,610萬像素APSHDCMOS<br>感光度：ISO200-16000<br>屏幕：3吋<br>查詢：Sony（23452966）</p></body></html>
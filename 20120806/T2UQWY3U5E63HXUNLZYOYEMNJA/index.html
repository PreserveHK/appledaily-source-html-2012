<html><header><meta charset="utf-8"><title>仍有空間北望神州　力保增長</title></header><body><h1>仍有空間<br>北望神州　力保增長</h1><p>香港珠寶首飾市場呈現飽和，加上面對租金不合理地高企，六福珠寶（590）董事兼財務總監羅添福認為，香港珠寶零售商要保增長，惟有北望神州。<br>證券界則認為，由於大部份香港珠寶零售商早在內地「插旗」，若現時才加大北上幫助不大。<br>羅添福說：「香港零售市場近年主要靠內地自由行帶動，但始終香港只係一個好細嘅地方，飽和一啲都唔出奇，內地就唔同，近期增長雖然放慢，但相對香港仲有好多增長空間……喺可見將來，六福大部份資源都會放喺內地市場。」<br>有外資分析員指，內地零售市場無疑遠遠大過香港，很多內陸城市亦有進一步開發的空間，但由於一眾香港零售商早已進入內地，加上內地經濟以至零售市道增長放慢的情況越來越明顯，加大發展內地市場，只可算是「無辦法中嘅辦法」。</p></body></html>
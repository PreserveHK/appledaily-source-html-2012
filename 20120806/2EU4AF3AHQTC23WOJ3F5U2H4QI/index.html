<html><header><meta charset="utf-8"><title>狂牛泳手阿媽陪跳傘</title></header><body><h1>狂牛泳手阿媽陪跳傘</h1><p>運動員喺奧運攞獎牌唔單止自己開心，就連屋企人都會興奮到做出啲令人意想不到嘅事。好似西班牙泳手芭蒙特加茜亞（右），贏完女子200米蝶泳同800米自由泳銀牌之後，佢嘅媽媽決定豁出去同囡囡慶祝。慶祝啫，駛唔駛講到豁出去咁誇張呀？皆因佢決定同芭蒙特加茜亞一齊喺3萬尺高空跳降落傘，你自問有冇膽先？<br></p></body></html>
<html><header><meta charset="utf-8"><title>希慎vs崇光搶客衝「金」細劉：已預備招數迎戰</title></header><body><h1>希慎vs崇光搶客衝「金」<br>細劉：已預備招數迎戰</h1><p>【本報訊】銅鑼灣希慎廣場將於本周五開幕，勢與一街之隔的崇光百貨（SOGO）搶客衝「金」（生意額）。但經營崇光的利福（1212）董事總經理劉鑾鴻似乎不擔心，倒希望希慎廣場「越早開越好」，增加區內人流。希慎興業（014）行政總裁劉少全認為，廣場開業後大家也得益。<br>記者：吳綺慧　陳新政　黃玉麗<br>攝影：梁鑑章</p><p>劉鑾鴻（細劉）昨在利福業績會上多次強調，希慎廣場開業不會對崇光構成競爭，只會增加區內人流，歡迎「越早開越好」，「有人估佢哋有10萬人流，我唔知有無啦，但當中只要有三分之一係去完Hysan（希慎廣場）過嚟崇光兜個圈，對我哋都好有益㗎！至於你話會唔會佢哋10萬人流全部都喺崇光度搶返嚟，我認為呢樣嘢係唔會發生。」</p><p>盼競爭帶旺銅鑼灣</p><p>他又說，「有消費者鍾意去HysanPlace、利園，亦又人揀崇光、皇室堡，呢啲係佢哋嘅選擇。不過我想講，喺銅鑼灣有咁嘅百貨模式嘅，淨係得我哋囉！」對於崇光會否變陣迎接希慎廣場開幕，劉鑾鴻坦言，要不時給顧客一些「Excitement」（刺激），故已準備了不同的推廣活動，在希慎開幕期間推出。<br>對於來勢洶洶的希慎廣場，雄霸銅鑼灣核心零售地段多年的崇光表現「平和」，「挑戰者」希慎又有何想法呢？代表希慎的劉少全不認為希慎廣場是與崇光「打對台」，認為競爭可以帶旺整個銅鑼灣區，「唔係話我哋贏就佢哋輸嘅睇法，而係如果大家做得更好，整個銅鑼灣區都會得益！」<br>他說，並未為希慎廣場定下目標，「我哋係要將物業做得最好，但係咪要將希慎廣場做到成為地標，相信要由顧客同市民嚟決定。」<br>劉少全更指出，在構思和設計上看，希慎並無任何假想敵，「我哋只係想將銅鑼灣這個餅做得更大，附近嘅同業大家都得益，如果將銅鑼灣喺香港市民、遊客甚至外國人眼中提升地位，吸引遊客嚟嘅話我哋會好開心，邊個都有好處！」
</p><p>料希慎人流每日10萬</p><p>姑勿論「共榮」言論能否成立，本報昨在銅鑼灣進行的街訪發現，由於希慎廣場具有誠品書店及AppleStore等強勁品牌，無論是內地或本港消費者均對其有一定期望，新鮮感亦成功取得一定支持。<br>此外，券商麥格理早前估計，希慎廣場開幕後每日會有10萬人流，年銷售可達40億元；現時銅鑼灣崇光人流及年銷售額則為9.25萬及80億元。麥格理相信，短期內希慎廣場無可避免會對崇光百貨構成打擊，令同店銷售及利潤率受壓。</p><p>《消費者心聲》<br>SOGO人流太多</p><p>湖南遊客胡小姐<br>「視乎購物環境而定，SOGO人流太多，休息的地方太少了，地方舊，希慎有誠品書店，可以有地方休息。」</p><p>會去希慎廣場</p><p>成都遊客張先生<br>「每次來港，都會到SOGO，因為這裡商品齊全，購物環境好……但我喜歡看書，所以我會去看一看希慎廣場。」</p><p>誠品書店吸引</p><p>中學生甯小姐<br>「有新開嘅廣場（希慎）嘅話，都會去，因為已經常去SOGO，行厭了。有書店（誠品）更加絕對會去。」</p></body></html>
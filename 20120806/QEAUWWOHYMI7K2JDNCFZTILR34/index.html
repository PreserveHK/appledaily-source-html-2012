<html><header><meta charset="utf-8"><title>蘋機會：掌投250流明　Batman都現形</title></header><body><h1>蘋機會：掌投250流明　Batman都現形</h1><p>上畫三周，《夜神起義》仲係爆場，靚位唔易買。喺屋企重溫《蝙蝠俠》首二部曲，熄晒燈都好，遇着佢黑夜現身，硬係感覺屏幕唔夠光。Viewsonic最新掌上投影機W200，達到250流明度（ANSI），流動裝置中算幾夠光，就算喺室內燈光下，都可投射出清晰明亮畫面，蝙蝠俠都無碇匿！<br><br>記者：許福合<br>攝影：潘志恆、林栢鈞<br>模特兒：Wing@PureModels</p><p>唔熄燈都咁清</p><p>講到投影機，印象之中除了放在Office那些專業機，就係玩具性質居多的「小型」投射器。這款W200使用短焦投影鏡頭設計，只須在一米距離就可投射出40吋的畫面。在小巧體形上已相當突出，重量亦只不過0.4kg，比好多單反相機都輕巧，帶在身邊有需要時拿來進行簡報，非常方便。<br>賣點之一嘅250流明亮度，在流動式裝置中規格算高，比三星投射手機Beam的15流明，足足高16倍。筆者在Cafe內找一面白牆，即使在室內沒關燈環境下，投射出來的畫面，仍然非常清晰，黑人黑背景都無問題，而且解像度達到WXGA（1,280×800），字體亦相當銳利。</p><p>支援3D插卡即播</p><p>針對W200的高便攜性，開關機時都不用等待熱身或散熱，可以話即按即睇，加上使用省電的LED光源，能有超過30,000小時使用時間外，還特別加入影像處理驅動晶片，可以支援主動式的3D立體視頻。最常見用途就係接駁電腦顯示3D的電腦遊戲及電影，而且因為能顯示120Hz視頻，在欣賞高動態的畫面時就會更為流暢！<br>不過講到方便，當然是機身內置有SD卡槽，可以直讀播放圖像及影音檔案，即按即Play，最特別連喇叭都內置埋，有如帶住個影院隨身走！而且支援MSOffice的Word、Excel、PowerPoint及PDF等文書檔案格式，不用經電腦就可以投射顯示，自然輕鬆不少。</p><p>ViewsonicW200</p><p>解像度：1,280×800<br>投射尺寸：24-100吋<br>亮度：250流明<br>對比度：5,000:1<br>讀卡器：SD<br>體積：125×33×131mm<br>重量：0.4kg<br>查詢：漢科（36269899）</p></body></html>
<html><header><meta charset="utf-8"><title>食字部：星級妝廚　色字當頭</title></header><body><h1>食字部：星級妝廚　色字當頭</h1><p>從前認識FelixFerreira（菲星宜），皆因他是不少藝人，甚至DoDo姐的御用化妝師，每逢台慶都總會見到他，闊別一排，如今他搖身一變身兼廚師兼老闆，自設私房菜，而且賣相都似化咗妝，碟碟色字當頭，靚到唔捨得食，連莊思敏（Jacquelin）都話正！<br><br>記者：歐陽曉思<br>攝影：劉永發</p><p>之前認識Felix都未有機會與他交談，以前看見他幫DoDo姐化妝的時候，有點Cool，誰不知原來Felix相當Nice，亦相當鬼馬，特別愛笑，問及他為甚麼突然開私房菜，他就說自己一向喜歡大宴親朋，可能因為他是半個鬼仔（爸爸為葡國人，媽媽是日本人），總覺得過時過節，要一大班朋友過才過癮，而家人又長居美國，所以周不時都會招呼一大班Artists朋友熱鬧一番。那為甚麼好端端做化妝師又會與烹飪扯上關係？他說他之前曾在泰國開餐廳，一直也想在香港開一間，可惜遲遲未有機會，剛巧之前在澳門電視台的一些化妝節目上認識了飲食節目的監製，後來被邀請製作烹飪節目FelixCookinginMacau，而節目更賣埠到馬來西亞地區。節目在馬來西亞播放後，收視節節上升，並獲馬來西亞方面請求製作第二輯，名為FelixCookinginHongKong，自此大大加強了信心，好像對自己的廚藝得到了一份肯定，所以便膽粗粗開私房菜過吓癮，而正正他是一名化妝師，對「美」也有一種獨特的見解，對烹飪也很有幫助，「我好貪靚，所以我鍾意自己整出嚟啲嘢食都要靚，賣相唔吸引我都唔會攞出嚟。」他還特意學習分子料理製作，務求讓自己把色彩發揮極致。他說他特別奄尖腥悶，連起個名字都花上了好一陣子，決定開餐廳後，合作夥伴建議用他的名來作招徠，可是Felix嫌這個名字有點老土，但Felix又不懂中文，於是在面書內向朋友徵求名稱，在芸芸名稱中，Felix發現了FortuneCat（招財貓），意指為人帶來財富，所以選擇以此為名，希望曾到餐廳的朋友都能沾上好運，招財貓就唔「娘」嗎？Felix就不斷拍打我的手，笑個不停，他真的很cute！</p><p>八成材料用外國貨</p><p>Jacquelin與Felix因合作多年，早已與Felix成為好朋友，「Felix好鍾意煮嘢食，平時亦都會不時為我哋一大班朋友煮嘢食，Felix一直都夢想擁有自己的餐廳，所以我哋就慫恿佢快啲開餐廳，唔好浪費咁精湛嘅廚藝！但係之前佢自己搞化妝同埋學校已經好忙，所以講咗好耐都無下文，今日呢間私房菜終於落成，我當然要過嚟試試！」<br>一如傳統私房菜模式，這裏也不設固定餐牌，Felix會在客人訂枱先詢問其口味及預算，然後再將設計好的餐牌給予客人確認。菜單一般為五至六道菜，菜式定時轉換，他幾乎所有的入廚心得都是來自廚藝精湛的母親，有部份recipe更是媽媽的秘密recipe，而加上他的國際背景，所以餸菜混合了中、日、泰、葡烹調風格，其中頭盤裏的煙三文魚，結合了葡、法前菜的精髓，賣相精緻又講求原汁原味的層次感，從頂頭的青口，中間的薯茸，玻璃瓶內的三文魚全部都經過悉心設計，例如為增加視覺效果，Felix用上藍色的檸檬泡沫來代替檸檬汁，而他亦會加上片片從法國空運到港的鮮花來襯托單色的三文魚，再以檀木托底，矜貴中見心思。鵝肝墨魚汁則是法日合璧代表作，肥大肉厚的鵝肝伴上Felix精心炮製而成的墨魚汁Risotto，同時吃到鵝肝和墨魚的風味，不過他今次沒有用意大利米卻用上日本的珍珠米，所以會比較煙韌。Felix補充說，不論驚喜或指定菜譜，基本上也是以新鮮海產為大前提，用料有80%從外國訂回來，而我認為最重要是價錢相宜，成個Menu，六個Courses先$450-$550，皆因Felix有個理念，好吃的東西，不一定只有富豪，或要到酒店、高級餐廳才吃得到，好的東西也可以是一個大家能負擔得起的價錢。</p><p>英倫家風格　做埋facial先開餐</p><p>開設這個「多功能工作室」，Felix駕輕就熟，但沒有掉以輕心。Felix特意將小小的空間，佈置成「家」的模樣，這裏以帶點英倫家庭式風格為主，有個openkitchen，等食的時候都可以坐在Bar枱上與Felix傾吓偈，同大家傾談化妝心得，而餐廳整體以黑、白、灰為主調，用上英式古董格調的燈飾、小企櫃，感覺舒適，令人像到朋友家中用膳般自在，客人還可以運用這個一站式私人空間在享受美食之餘，做埋面部護理及化妝。而不得不提牆上的大相，Felix大膽用上不少自己的性感照來作裝飾，廁所門外的三角褲相，可見Felix的鬼馬。</p><p>＊須預約，Menu為$450至$550，視乎菜料而定，如包場開生日party，Felix會送上蛋糕一個！</p><p>FortuneCat（招財貓）<br>查詢：九龍尖沙嘴柯士甸道114-116號山林-前舖（26206244）</p></body></html>
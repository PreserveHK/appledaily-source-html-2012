<html><header><meta charset="utf-8"><title>前飛人偷會妻被踢走</title></header><body><h1>前飛人偷會妻被踢走</h1><p>聖基茨及尼維斯嘅100米跑手哥連斯（圖），由於走咗去陪老婆過夜，結果搞到俾代表團踢走，冇得跑100米初賽。代表團話呢位100米前世界冠軍，擅自離開選手村係違規，所以罰佢冇得比賽。躁爆嘅哥連斯就喺Twitter發炮，話就算坐監，老婆都可以嚟探監喇，仲話唔會再代表國家出賽。係咪罰得過重？見仁見智喇！<br></p></body></html>
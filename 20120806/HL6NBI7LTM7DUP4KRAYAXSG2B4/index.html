<html><header><meta charset="utf-8"><title>BLOG親你：牛乳足膜　爽/不爽</title></header><body><h1>BLOG親你：牛乳足膜　爽/不爽</h1><p>上年去東京公幹時，在激安殿堂見到疑似黎耀祥賣廣告的牛乳足膜減價，好奇之下買了盒來試，做完後超驚喜！不只腳底、腳跟、腳趾都滑嘟嘟，就連腳趾罅和腳面的皮膚都好似脫胎換骨咁水嫩，爽！<br>適逢夏天，又係腳趾見光的季節，於是走去萬寧買了盒台灣出產的足膜Encore。表面上，呢盒足膜的功能和日本出品的無異，但加了個3D立體仿腳形鞋套做賣點，可惜不知是否因為我腳細的關係，穿上腳時，腳套唔夠Fit，最後仲要自行加雙襪才能令足膜更貼，而效果亦不及日牌好，價錢仲要貴成倍，不太爽！</p><p>呢款足膜賣點係用3D立體仿腳形鞋套，令足膜能全面包裹足部，但腳細的人，敷用期間就建議多穿一雙襪子。</p><p>陳爽</p><p>每天都告訴自己做任何事都要100%努力和投入，在離開世界的那天就不會有太多的遺憾和「早知」！</p></body></html>
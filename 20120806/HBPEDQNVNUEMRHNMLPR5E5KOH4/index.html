<html><header><meta charset="utf-8"><title>馬國明裸跑　呵失戀杏兒</title></header><body><h1>馬國明裸跑　呵失戀杏兒</h1><p>繼大前日有80名裸男癱瘓中環後，馬國明昨日拍劇時又只穿哈哈笑圖案的孖煙囪在中環狂奔，雖然馬明未有爆肌，但他人氣勁，仍吸引不少途人圍觀拍照。劇中馬明是為實現胡杏兒的願望才裸跑，但他說現實中不會用這種招數冧女。</p><p>馬國明與胡杏兒昨日在中環為無綫劇《戀愛季節》拍外景，其間馬明只穿哈哈笑圖案的孖煙囪，在街頭上演一場末路狂奔，他拍了四、五次，吸引不少途人圍觀兼拍照。</p><p>杏兒表現如常</p><p>胡杏兒宣佈與黃宗澤分手後，惹來不少揣測，但昨日現場所見，杏兒表現如常，相信她已經走出傷痛。<br>昨日的劇情講馬明為替杏兒實現一個願望，所以希望藉裸跑感動杏兒。</p><p>愛得意孖煙囪</p><p>不過，馬明說現實生活中不會以裸跑來冧女：「冇做過咁儍嘅嘢，我真係好唔浪漫。」問馬明有否試過用浪漫招數冧女？他說：「最多都係買蛋糕去沙灘慶祝生日，但呢啲係初戀嘅事。」<br>今次是馬明首度在劇集中只穿孖煙囪上陣，他說：「其實都OK㗎，見到條哈哈笑孖煙囪都幾得意，踢波嗰陣好多時都會除咗上身衫，只着短褲跑。」問馬明有否在孖煙囪做手腳，他笑說：「盡量攝到唔好咁細，攝完再遮一遮，感覺再犀利啲。」<br>採訪：何慧斯　攝影：陳順禎</p></body></html>
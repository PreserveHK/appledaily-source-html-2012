<html><header><meta charset="utf-8"><title>宅錄：瞓玉石躺真金　凉快睡眠</title></header><body><h1>宅錄：瞓玉石躺真金　凉快睡眠</h1><p>夏天最貴家庭開支，一定係高昂嘅電費！其實人喺睡眠時，身體溫度會降低，如果識揀床褥及床上用品，冷氣溫度相對能調高一點；最近新返有玉石床墊同22k金褥，摸上去凉浸浸，用咗佢分分鐘連冷氣都唔使開！<br><br>記者：張文蕙<br>攝影：伍慶泉<br>Model：Irena@PureModels</p><p>碳纖床褥防汗臭</p><p>近日HomeSquareL1中庭舉行睡床展，當中展出不少凉浸浸睡床用品。最搶眼係睡康寧玉石床墊，單單摸上去已覺得十分凉爽，有佢墊底、冷氣都可以調高幾度！<br>咪以為玉石就一定硬梆梆，靚女Irena穿上比堅尼在玉石床墊上碌嚟碌去，試後感竟然係「軟熟」！因為每粒玉石都琢磨得十分圓渾，而且玉石有滋潤皮膚及穩定情緒，瞓完成個人Sharp醒晒！而佢仲有電暖功能，就算秋冬來都唔怕凍！<br>愛矜貴，真金床褥嗰種凉快又試過未？MM/H引入的Magniflex22k金褥，以22k黃金的織錦線編製而成，雖則在表面好難見到一條條金色織線，不過卻有降溫及吸濕功能，方便夏日睡眠時多汗的日子！<br>價錢相宜一點的吸濕物料還有碳纖，由林寶堅尼引入的碳纖床褥Mugello抗菌及吸臭力甚強，而且碳纖透氣度高，睡眠時亦感到通爽！</p><p>1:99漂白水抹床褥　去汗味</p><p>莊臣集團（比安卡）有限公司行政總裁洪偉念表示，很多人以為普通吸塵機就可清潔床褥；但由於沒有先清潔耙頭，有可能越吸越污糟！<br>佢建議應選用有認可HEPA隔濾網的吸塵機，吸走床上微塵及致敏源，清潔前亦應先替耙頭殺菌。夏日床單應每星期更換一次，要注意睡房要維持低濕度，經常給陽光照射到床褥，作殺菌用途。若汗水較多者，可定時用1:99漂白水擦床褥，同樣可去汗味。</p><p>床褥深層清潔服務$3,800/i</p><p>絲質床單冰凉滑溜</p><p>要睡床凉浸浸，床單物料亦要選得對！雅蘭以絲質物料製作的水彩畫床單，物料十分順滑，只需微微凉意已可把絲質顯得冰凉！想矜貴一點亦可選真絲系列，淺金色花紋全無俗氣，反而有高貴感。<br>Sinomax冬暖夏凉枕同樣是夏眠首選，佢起用清凉的凝膠作物料，佢嘅特性係通風透氣，感覺十分舒爽，加上其另一面加入了護頸的太空綿，唔需要擔心軟格承托不了頸項。</p><p>【HomeSquare睡意綿綿SleepPavilion】睡床展館</p><p>日期：即日至7月8日<br>時間：11am-9pm<br>查詢：26340666</p><p>a.Okooko（26340030）<br>b.MM/H（31682098）<br>c.日本城（22916146）<br>d.雅蘭（27322929）<br>e.睡康寧（21170999）<br>f.Sinomax（26997700）<br>g.Simmons（26969226）<br>h.PrivateCollection（28668778）<br>i.莊臣（24813988）</p></body></html>
<html><header><meta charset="utf-8"><title>梁漢文：有B就生</title></header><body><h1>梁漢文：有B就生</h1><p>梁漢文（Edmond）明日年初六及初七在紅館開騷，新年只有兩日時間陪伴家人，初三便要開始進行總綵排。<br>一向喜愛吃賀年糕點及煎炸食物的Edmond，今年只好忍口，他笑言：「我都唔算後生呀，但係都好容易爆瘡，加上要養好把聲，真係唔敢食太多賀年嘢食，同埋要keep住啲腹肌，同埋今年要skip一年我最愛嘅賀歲盃，以往咁多年我喺香港都一定會去睇，因為氣氛真係好好。」</p><p>「勤力過開騷」</p><p>正當圈中不少藝人趕生龍B，Edmond卻沒有刻意追龍B，他說：「真係冇特別去追，曾經諗過唔生，家順其自然啦，有咪生囉，而且兩邊屋企都冇畀過壓力我哋。」問他完騷後會否努力造人？他笑言：「咁咪要勤力過開騷？冇諗過呢啲問題喎。」<br>採訪：李珮洳<br>攝影：陳慧安</p></body></html>
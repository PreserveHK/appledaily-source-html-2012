<html><header><meta charset="utf-8"><title>馮仁昭四圍超：艾粒撲場地開騷 - 馮仁昭</title></header><body><h1>馮仁昭四圍超：艾粒撲場地開騷 - 馮仁昭</h1><p>組合艾粒今年組成十周年，噚日喺商台話原本入紙紅館想喺八月開Talk騷，點知被拒絕，成員少爺占同Donald話：「好多場地檔期爆晒，家唯有等演藝學院回覆，我哋見林海峰賺咁多都想學佢周圍巡迴演出。」講到陳志雲做商台CEO，少爺占話每日返工都要經過陳生房門，會打聲招呼，Donald又話陳生張枱好大。</p></body></html>
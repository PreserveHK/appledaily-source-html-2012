<html><header><meta charset="utf-8"><title>食東北風 - 陳也</title></header><body><h1>食東北風 - 陳也</h1><p>深圳李嘉誠冷笑說：新界東北怎會變成深圳後花園，咱們深圳首富的後花園係正西環，露台係西九，車房在東半山；香港愚民上google睇下好了，別水浸眼眉懵到上心口。<br>有份贊助保釣遊行反日的內地發展商有興趣插旗，開發新界北豪宅，新盤已諗好名堂，就叫做「東北三省」，或者「新東後樂園」。另類些，叫做「界北後庭花」。<br>新界東北滅村又如何？民建聯一樣拿到鐵票，滅村，不滅票就得。<br>新界原居民太幸福了，一次又一次獲公帑超額賠償，等如從來沒有買六合彩但政府恭喜你，又試瓜分頭獎。<br>擱置爭議大的釣魚台，購買慾旺盛的日本政府，隨時出招買走一兩塊新界東北地皮，在地皮上宣示主權，考驗陳茂波的急智（假如還有的話）。<br>做深圳後花園，已經算有良心，幾時香港食正東北風，會變質做深圳堆填區？<br>有食力將新界東北當做深圳後花園的強國男女，肯定不是蝗蟲而是皇馬，銀河艦隊東北版，贏晒！</p></body></html>
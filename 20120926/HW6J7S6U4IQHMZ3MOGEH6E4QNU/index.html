<html><header><meta charset="utf-8"><title>爆頭小狗好轉<br>
平姐謝善心人捐款</title></header><body><h1>爆頭小狗好轉<br>
平姐謝善心人捐款</h1><p>【本報訊】《蘋果》日前報道被人扑爆頭兼身染牛蜱熱的小狗BB，留醫七日後情況好轉。連日為BB奔波的平姐，昨日跟義工探望BB後笑着說︰「佢眼仔睩睩，傷口埋得好好，醫生話要等多幾日先可以做手術縫返傷口，要繼續食特效藥控制病情。」<br>「頭四日醫療費就要萬幾蚊，貴得好犀利！好彩有咁多善心人捐錢，家我戶口有11萬，放下心頭大石。」平姐感謝善心人捐款。BB情況好轉，但其狗場至少有兩隻狗證實染上牛蜱熱，令她擔憂不已。</p><p>善款已逾15.8萬</p><p>「噚日義工帶隻狗去睇獸醫，佢發燒，又俾啲牛蜱吸咗好多血，冇陰功，瘦咗好多……」平姐說獸醫建議為狗場每隻狗抽血檢查，「好彩善心人捐咗錢，呢啲狗狗有救啦！」<br>平姐個案刊登後，熱心讀者紛紛來電查詢跟捐款，並伸出援手。蘋果日報慈善基金截至昨晚6時，累計收到善款已逾15.8萬元。讀者如欲支持平姐，可繼續透過蘋果基金捐款。<br> 「平姐」捐款編號：C3292<br>網上捐款： http://charity.appledaily.com.hk/donate </p></body></html>
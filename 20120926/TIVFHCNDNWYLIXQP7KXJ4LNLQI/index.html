<html><header><meta charset="utf-8"><title>美國買iPhone　香港無保養</title></header><body><h1>美國買iPhone　香港無保養</h1><p>iPhone5殺到，勢必再掀搶購潮，但「果迷」須留意保養細則。讀者盧先生去年底因本港沒有iPhone4S現貨，故在美國Apple Store訂購了一部，當地朋友收貨及將手機轉寄給他。至本月他發現手機頂上的開關掣現故障，按鈕後不能回彈，於是將手機交到維修中心，但獲覆香港不會保養及維修於美國購買的iPhone，着他攜機到中環Apple Store查詢，也獲覆不受保，只可替他將資料備份。盧頓感無助，「iPhone保養唔係worldwide嗎？有幾多用家知呢？」</p><p>只提供「地域性保養」</p><p>《蘋果》記者以用家身份向本港Apple技術支援部及Apple Store查詢，均指該公司只提供「地域性保養」，只承保當地購買的iPhone。Apple Store職員更說：「香港唔會保外國買嘅機，只保香港買嘅iPhone。如果喺外國買嘅機有問題，可以拎部機嚟睇下點整，hardware維修同換機就未必幫到手。」他續指，如維修則須自行聯絡購買當地的Apple Store支援。檔案編號：0911038社會服務◆匿名投訴恕不處理。一經投訴，本報保留刊登權利◆報料熱線：2929 0000◆社會服務熱線：2990 8288◆蘋果日報慈善基金：2990 8688◆電郵：mailto:sservice@appledaily.com◆傳真：3711 2468◆網址： http://charity.appledaily.com.hk </p></body></html>
<html><header><meta charset="utf-8"><title>馮仁超四圍超：發哥回到三國　沒收釣魚島 - 馮仁昭</title></header><body><h1>馮仁超四圍超：<br>發哥回到三國　沒收釣魚島 - 馮仁昭</h1><p>內地導演趙林山執導、周潤發、劉亦菲同蘇有朋主演嘅《銅雀台》噚日喺北京舉行首映禮，導演同幾位演員一齊亮相。<br>講到最近嘅釣魚島問題，問發哥點睇呢件事？佢就擺出演曹操嘅霸氣話：「如果釣魚島的事是發生在三國，我曹操一定堅持把釣魚島收回來，因為三國的時代每一個地方對每個國家都很重要。」</p><p>同劉亦菲談情回春</p><p>《銅》片入面發哥演多情嘅曹操，但戲外嘅發哥就好少緋聞，記者笑佢係咪發嫂管得太嚴？發哥就以普通話回應：「也有關係，其實講來，在戲裏頭見到美女太多，在現實裏頭我太太也是美女，要是戲裏頭已經給女對手幾個月，一起過了就算吧！回家還是太太比較好，拍戲還是不實在。」<br>發哥又講到同劉亦菲有好多感情戲，佢話：「我看她的時候她很年輕，她看我的時候我也很年輕，當我們倆坐在一起的時候我們兩個都很年輕，我對她就是一種愛護的心情，有機會每一天在現場裏跟她對戲，留住每一分每一秒，當然那個時候我太太不在，我享受這個過程。」</p></body></html>
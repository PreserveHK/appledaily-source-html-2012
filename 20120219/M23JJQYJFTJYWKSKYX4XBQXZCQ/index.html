<html><header><meta charset="utf-8"><title>花絮「瘋」媽其實好錫阿仔</title></header><body><h1>花絮<br>「瘋」媽其實好錫阿仔</h1><p>林書豪係哈佛仔出身，唔多唔少都係因為阿媽吳信信（右）管得超嚴。好似佢高中時有次考試攞咗個A-，佢阿媽就即刻打畀校隊教練，話唔畀豪仔打波。呢位「瘋」媽其實都好錫個仔，好似豪仔大學畢業後話要去闖NBA，佢唔反對仲無條件支持，你話呢啲媽媽去邊度搵？</p></body></html>
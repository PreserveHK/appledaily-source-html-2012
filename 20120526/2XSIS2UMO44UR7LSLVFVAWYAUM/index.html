<html><header><meta charset="utf-8"><title>一周兩件：嘉禾炒分拆快撈 - 錢雋</title></header><body><h1>一周兩件：嘉禾炒分拆快撈 - 錢雋</h1><p>橙天嘉禾（1132）喺三年低位打底，現金牛，有得諗吓。橙天嘉禾最新手頭現金有7.5億銀，借貸5億銀，仲有淨現金2.5億銀，財政冇問題之餘，又有足夠銀彈去擴展。又橙天嘉禾現價0.285元，已經跌到近三年谷底，之後一路橫行打底，而呢個低殘價嘅NAV折讓，高達50%，亦冇好怕。再講，上年市場吹風，話集團計劃分拆台灣業務，喺寶島上市。雖則，呢壇製作仲未聞樓梯響，但相信市況一配合，行動去馬，地區業務價值一釋放，橙天嘉禾NAV又水漲船高。中線嚟睇，祖國項目就更加吸引。收集橙天嘉禾，短打望上番一年橫行頂0.375元，回報率32%。買入中線博分拆成事，上望一倍PB，現價翻一番，唔係好過份。</p><p>天業博返1字頭</p><p>天業節水（840）呢期陰乾落，幾乎去番上年10月低位，而現價0.88元相對NAV1.66元嘅折讓，高達47%，環保節水板塊當中，天業算係殘。又天業終極控股，係農八師國資委，股東實力唔係講笑。呢轉天業再跌，吼實挨近上年10月底部0.75元左右兜轉，望上番1字頭，回報率33%，天業未有耐上到NAV。<br><br>錢雋</p></body></html>
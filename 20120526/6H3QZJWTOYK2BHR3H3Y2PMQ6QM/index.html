<html><header><meta charset="utf-8"><title>趣趣地文仙尼踢走乖仔</title></header><body><h1>趣趣地<br>文仙尼踢走乖仔</h1><p>兩父子都冇情講！啱啱幫曼城歷史性捧走英超嘅領隊文仙尼，日前決定唔同佢效力緊曼城嘅乖仔安迪亞續約，佢將自己19歲嘅乖仔擺咗喺轉會名單。其實喺上年11月，安迪亞已經被外借至奧咸，不過只係上陣過一場咁大把，家外借完返嚟仲即刻被老竇踢走，認真慘情。</p></body></html>
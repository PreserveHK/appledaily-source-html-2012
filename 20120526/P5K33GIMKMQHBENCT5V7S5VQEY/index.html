<html><header><meta charset="utf-8"><title>宅錄：精梳棉浴巾　五星級柔軟</title></header><body><h1>宅錄：精梳棉浴巾　五星級柔軟</h1><p>好多人去完旅行返屋企，掛住的不單是在外地的旅程如何玩得開心，最掛住的可能係酒店嗰張床，同酒店做完Spa、用嚟抹身那條BB仔咁滑嘅浴巾！心動不如行動，一於買返屋企啦！<br><br>記者：陳家蕊<br>攝影：劉永發<br>Model：Paris、King、Curtis@PureModels<br>場地提供：城景國際酒店（27833888）</p><p>星級酒店浴巾</p><p>酒店浴巾總是予人高貴、柔軟感覺！不過在香港想買？實在有點難度，但小記發現在美國專營五星級酒店浴室用品的SleepNaked，原來可在網上訂購，仲要免費送貨到香港！佢一向專供應浴巾給歐洲、非洲、中東等五星級酒店！質地起用了「精梳棉」，特別處是只用長纖維製造，所以特別柔軟又唔會掉棉絮。<br>最近新推兒童系列，重點推介是質地柔滑的嬰兒包巾，等你將五星級享受帶回家中之餘，更可令寶寶冲完凉都可包得舒舒服服。</p><p>竹炭纖維靚巾</p><p>想搵耐用性超強浴巾？可試英國Vogue竹炭纖維浴巾！耐用之餘，使用竹炭纖維更有抑菌防霉功效；由於佢礦物質含量豐富，所以有好強吸附分解能力，消臭功能亦相當不錯。如果你係追求外在美之人，不妨留意每季都有新花款推出嘅Francfranc，今季焦點係條紋同花花圖案大浴巾，好多女仔專登買條加大碼版，帶出去遊船河時，玩靚靚浴巾圍住全身，隨時成為全場焦點呀！</p><p>方便靚浴袍</p><p>不少人冲完凉唔鍾意立即着番衫褲，又唔鍾意抹身嘅感覺，咁冲完凉最好梗係着起件浴袍，通屋走就唔驚整到周圍濕晒啦！</p><p>a.SleepNaked（ http://www.sleepnaked.hk） <br>b.J.M.Soft（26829328）<br>c.Francfranc（34273366）<br>d.G.O.D（28905555）</p></body></html>
<html><header><meta charset="utf-8"><title>勁過麥當勞　香港變米線之都</title></header><body><h1>勁過麥當勞　香港變米線之都</h1><p>【本報訊】近年米線舖越開越多，比麥當勞還多。資深廚師指米線舖有如另類車仔麪，成本輕，而且符合內地旅客口味，所以成行成市。飲食業者指市場仍未飽和。<br>資深廚師周中直言，「一款米線搭好多款餸，對食客嚟講價錢平，對飲食業者嚟講又多利潤，尤其家租金貴，大家咪爭住開囉」。</p><p>本少利大可捱貴租</p><p>本地食評網站OpenRice上，單是名稱中有「米線」兩字的食肆就有296間，多過有231間分店的麥當勞。在旺角先達廣場旁的通菜街，就有六間米線食肆，配搭一、兩款餸的米線連飲品價錢大多不過30元，午飯時間其門如市。<br>在旺角女人街開設源煌雲南米線的鄺先生指出，米線利潤空間大，食物成本佔總開支不足一半，比起其他飲食店，加租都「易啲捱」；「即使家食材比上年貴四成，我哋仲有得賺，食客有增無減」。<br>來自江西的丘先生說：「來香港購物根本沒時間等吃的，也不知食肆合不合口味，米線是經濟安全快速的選擇。香港的米線，比國內更好吃。」<br>香港餐飲聯業協會會長黃家和表示，米線舖越開越多，與內地新移民及大批國內旅客湧港有關，「米線容易煮，新移民都識，所需人手唔多，投資細，好多都開嚟小本經營，唔似得開茶餐廳要兼顧咁多種食物」。<br>內地旅客有不少來自雲南、四川，「佢哋未必習慣香港口味，會選擇番家鄉菜」；黃家和認為市場仍然未飽和。</p></body></html>
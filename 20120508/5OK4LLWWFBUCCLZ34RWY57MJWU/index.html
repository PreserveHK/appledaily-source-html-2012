<html><header><meta charset="utf-8"><title>歐霸盃決賽花絮：戲院播3D歐聯決賽</title></header><body><h1>歐霸盃決賽花絮：<br>戲院播3D歐聯決賽</h1><p>踢埋今晚歐霸盃決賽，下星期六深夜就到萬眾矚目嘅歐聯決賽。如果屋企冇3D電視，點先可以睇到3D歐聯呢？去戲院就得嘞！全港將會有8間戲院喺5月19號深夜2:45播放3D歐聯決賽，但門票要250蚊，係平時睇3D電影嘅雙倍價錢！但如果球迷想感受吓杜奧巴射波飛埋嚟嘅感受，不妨去院線官網book飛。</p></body></html>
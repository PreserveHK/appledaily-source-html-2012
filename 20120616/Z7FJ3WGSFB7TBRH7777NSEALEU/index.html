<html><header><meta charset="utf-8"><title>陳霽平搥背父</title></header><body><h1>陳霽平搥背父</h1><p>陳霽平長得跟爸爸餅印一樣，兩父女亦師亦友，無所不談，她日前帶爸爸嘆上海菜慶祝父親節。陳爸爸愛觀鳥，陳霽平怕他被驕陽曬傷，今年父親節選了一頂漁夫帽作禮物，得陳爸爸眉開眼笑，同場還客串做揼骨妹，貼心為爸爸搥背。</p><p>陳爸爸教女夜蒲</p><p>打扮老實的陳爸爸思想比女兒更開放更潮，陳霽平爆料指高中在外國留學返港，老爸總會鼓勵她到夜店狂歡，她說：「阿爸明知我搭早機，佢會叫我前一晚去的士高玩，最好玩天光攞住行李就直出機場，上機就瞓，到埗就搞掂時差。」不怕女兒夜店蝕底嗎？陳爸爸說：「我個女好聰明，佢識分析。」<br>父女間零代溝，二人閒時最愛留家中煲日劇，陳霽平說：「我哋係台灣人，阿爸講得流利日文。」陳霽平是圈中盛女，對擇偶要求甚高，陳爸爸從不心急催婚，他說：「女大女世界。」陳霽平享受獨身自由自在，有空寧做孝順女陪老竇，她笑言童年會為爸爸踩背揼骨，她說：「家會請阿爸去揼骨，始終按摩師專業啲。」<br>採訪：比華利　攝影：仇志德<br>場地：留園雅敍</p></body></html>
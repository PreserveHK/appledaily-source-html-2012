<html><header><meta charset="utf-8"><title>趣趣地眾星記招鬥戴眼鏡</title></header><body><h1>趣趣地<br>眾星記招鬥戴眼鏡</h1><p>NBA總決賽全球矚目，各球星唔單止場內，連場外都鬥一番；雷霆同熱火眾星呢排就興戴眼鏡，好似第2戰賽後記者會，雷霆大少杜蘭特（右）戴上黑色膠框眼鏡、二少韋斯卜克（左）就戴藍色膠框冇鏡片眼鏡，同件藍色恤衫好鬼襯。熱火後衞獲迪都戴眼鏡扮書生，不過勒邦占士就唔抵得，講自己先過佢哋戴眼鏡好耐喎！</p></body></html>
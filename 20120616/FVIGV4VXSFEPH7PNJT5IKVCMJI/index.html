<html><header><meta charset="utf-8"><title>假日開檔　朝桁晚拆踢爆海上樂園無牌經營</title></header><body><h1>假日開檔　朝桁晚拆<br>踢爆海上樂園無牌經營</h1><p>《專題報導》<br>【本報訊】號稱斥資3,000萬、位於西貢布袋澳的「香港首個海上樂園」上月正式開幕，上周起獲各大媒體大肆宣傳，開幕日黃宏發也畀面做嘉賓。估不到海上樂園竟是無牌經營，遭村民投訴後還以「走鬼式」朝桁晚拆繼續營運。保險業人士警告，在無牌樂園耍樂沒任何保障，隨時「搵命博」。<br>記者︰關震海　黃江奇　邱錦綉</p><p>海上樂園5月20日開幕當天，請來20多名比堅尼泳衣模特兒和藝人黃澤鋒試玩海上設施。只見女模挑戰百米水橋，翻觔斗跳入大海，更有大型吹氣滑梯，幾百名站在四艘大遊艇的嘉賓，看得興起拍掌歡呼。主辦單位還請來前立法會主席黃宏發撐場，之後又在報章和電視登廣告，成人每位收348元、小童298元，由專船接送和提供自助餐，朝九晚五任玩所有水上設施。<br>不過節目豐富的海上樂園卻是無牌經營，黃宏發事後亦坦言︰「我去到先問老闆，佢好坦白講係無牌，我只係參加開幕，其他嘢我唔知。」記者周一入村，見樂園的吹氣設施已放氣，村民布先生指着說︰「佢哋喺禮拜日趁政府冇人返工，吹脹畀人玩，夜晚就放氣。」他說周日有十多人來玩，場面未算墟冚。</p><p>「政府嚟有乜用！」</p><p>訪問期間一艘漁護署的船隻在碼頭徘徊，「政府嚟有乜用，最多兜吓睇吓！」布先生的女兒說海事處與漁護署只在周一至六來巡邏，周日樂園便會如常營業。香港保險業聯會一般保險主席潘榮輝指出，樂園無牌經營是置參加者安全於不顧，「旅程中有乜嘢意外傷亡，就算買咗第三者保險，保險公司都唔會作出任何賠償。」<br>「呢單嘢係由陳廷諾出錢，以為有村長同高樹根保住就可以做！」一名村民不滿海上樂園沒諮詢他們，「呢度係養魚區，周末啲快艇飛嚟飛去，攪起晒啲泥，點養魚啊！」據海上樂園網頁顯示，負責人為雅迪遊艇會老闆陳廷諾，而布袋澳村長張錦泉和村內酒家海鮮島老闆高樹根亦同站開幕禮台上。<br>漁護署回覆表示，已勒令海上樂園於6月15日前移除所有違規浮排和設施。為避風頭，樂園於周四派人將大型吹氣膠泡用大船運走。不過，記者以遊客身份致電雅迪遊艇會查詢海上樂園訂票詳情時，職員仍稱「6月已爆團，7月先有」。</p></body></html>
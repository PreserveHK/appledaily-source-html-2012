<html><header><meta charset="utf-8"><title>星遊記：關楚耀沖繩吃苦</title></header><body><h1>星遊記：關楚耀沖繩吃苦</h1><p>在日本內沖繩人最長壽，首次去沖繩遊玩的關楚耀（Kelvin），入鄉隨俗大擦當地美食，還日日狂隊苦瓜汁，是否長命多幾年就未知，不過短短兩星期，他的皮膚已經變得滑溜溜，令他大嘆神奇。撰文：皓騫</p><p>第一次去沖繩的關楚耀，全因拍城電劇集《童話戀曲201314》之故，每天由朝早拍至凌晨收工的Kelvin，雖然感到疲累，但精力無窮的他仍把握機會又食又玩。Kelvin大讚沖繩的風景好靚，印象最深刻是一間白色教堂，他說：「成間教堂都係玻璃，出面係一望無際嘅大海，好浪漫。」</p><p>皮膚變滑溜</p><p>在日本，沖繩人都比較長壽，可能跟當地人的飲食有關，Kelvin在當地逗留短短兩星期，未知有否得益變長壽公，但他已發覺皮膚變得更滑溜溜，Kelvin說：「沖繩啲生果同蔬菜特別新鮮，苦瓜仲好出名，我每日會飲苦瓜汁，真係幫到腸胃，皮膚仲好咗好多。」他還狂食當地著名的海葡萄沙律、島豆腐、豬軟骨拉麪，大飽口福。拍攝期間，Kelvin跟港日混血男演員做了朋友，對方帶他去品嚐地道料理，食肆老闆娘還用沖繩結他跟他jam歌，十分盡興；Kelvin又走到美國村遊覽，大啖漢堡包和乳酪，又摸當地的守護獸「石敢當」添運，並讚沖繩人好友善，見拍劇就算不認識他也合照留念。問有否吸引到女粉絲？Kelvin哈哈笑說：「有，但全部過60歲。」去邊度：沖繩玩幾耐：兩星期</p></body></html>
<html><header><meta charset="utf-8"><title>趣趣地：申花冇糧出爆罷操</title></header><body><h1>趣趣地：申花冇糧出爆罷操</h1><p>上海申花嘅勞資糾紛升級，球員集體罷操，逼球會出糧！喺周一下晝嘅操練，球員都冇換上波衫，大家都喺訓練場象徵式散步，有啲就去打籃球（圖），睇落仲以為係中學小息！安歷卡為首嘅外援就圍住訓練場跑咗個圈，吹吓水，之後都齊齊走人。據中國傳媒報道，因為球會股權糾紛，所以拖欠球員人工，而球員就決定以罷操抗議。</p></body></html>
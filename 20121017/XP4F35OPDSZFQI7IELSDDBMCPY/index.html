<html><header><meta charset="utf-8"><title>人和又劏又煮兼無牌賣酒</title></header><body><h1>人和又劏又煮兼無牌賣酒</h1><p>擁有七間分店的人和荳品廠，最近也加入售賣大閘蟹行列，在旺角和銅鑼灣分店人氣最旺，因為有代客蒸蟹。其中位於旺角道的分店外，還掛了一支旗寫着「太湖大閘蟹 人和荳品」。店外一個凹入的牆身，正好放置一個大凍櫃，裏面放滿一隻隻大閘蟹，每隻售價由50至150元不等，櫃外列明「嘉承記蟹皇專門店」，還附有免費蒸蟹，吸引途人駐足觀看。</p><p>推介記者60元購女兒紅</p><p>記者行近觀看，嘉承記一名身穿藍色T恤的負責人立即兜售：「好多蟹膏好好味㗎！」然後解釋雌蟹、雄蟹重量不同，價錢亦不同，記者問是否可即買即食，他二話不說指向人和荳品廠：「可以喺隔籬舖頭食，叫住其他嘢食住等，蒸蟹要三、四個字！」說罷打開雪櫃讓記者揀蟹，又介紹記者選了一瓶女兒紅紹興酒，另加60元。記者期後在人和荳品廠坐下，店員即時上前推介食品：「食啲嘢打底先飲酒啦！」記者於是點了豆漿和炸豆腐等數款食物。未幾負責人拿來醋及剝蟹用具，又將紹興酒放在熱水暖着，店員提點記者在酒內加話梅，酸酸甜甜更好喝。</p><p>全數賬單由荳品廠收取</p><p>20分鐘後，負責人遞上剛蒸好的大閘蟹，還親自剪開水草。付款時，連同大閘蟹全由人和荳品廠收費。記者向人和荳品廠查詢，該店出售酒和蟹是否拿有牌照，一名自稱負責人的女士即時劃清界線說︰「呢個位本來用嚟放雜物，呢個月初先分租畀老表賣蟹，唔係我哋賣！」她說大業主規定舖位不能分租予外人，他們才要求嘉承記在橫額上加上人和荳品的店名。對於店內賣酒讓客人即飲，人和的員工問非所答地指，自由行的客人很多時帶啤酒入店內，但因態度惡劣，員工都不敢招惹：「唔通人哋買兩串魚蛋入嚟食都唔俾，咁不近人情咩？」員工指以後會盡量勸阻客人切勿帶酒入店。嘉承記姓盧的負責人則表示，無法控制客人在哪兒進食，不過九成客人都是買走，「無叫佢哋入去飲」。</p></body></html>
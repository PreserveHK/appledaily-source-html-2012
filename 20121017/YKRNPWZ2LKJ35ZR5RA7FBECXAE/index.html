<html><header><meta charset="utf-8"><title>花絮<br>荷交換生　20蚊飛喊抵</title></header><body><h1>花絮<br>荷交換生　20蚊飛喊抵</h1><p>噚日港馬大戰吸引一班城大經濟系交換生，其中20歲嘅法國學生Alix（右二）同21歲荷蘭學生Muriel（左二），噚日買20蚊學生飛入場，喺阿姆斯特丹睇開阿積士嘅Muriel話平到嘔，因為喺荷蘭睇場波要成50歐元，不過水準當然高過呢場港馬大戰好多。至於唔識波嘅Alix，就大讚旺角場氣氛一流。</p></body></html>
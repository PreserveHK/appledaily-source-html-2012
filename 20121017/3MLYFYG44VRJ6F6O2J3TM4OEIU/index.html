<html><header><meta charset="utf-8"><title>內地賣家付運失敗<br>淘寶廿蚊死蟹臭氣冲天</title></header><body><h1>內地賣家付運失敗<br>淘寶廿蚊死蟹臭氣冲天</h1><p>【本報訊】今年陽澄湖大閘蟹大豐收，3両細蟹50元有交易，但一蟹還有一蟹平，內地淘寶網有標榜正宗陽澄湖大閘蟹，最平每隻只需20港元，吸引不少港人訂購。不過，淘寶買蟹隨時變死蟹，記者先後訂過兩批，最終都因死蟹發出惡臭速遞公司拒送，連蟹屍也收不到。</p><p>拍下照片仍拒絕退款</p><p>本月初起大閘蟹成為淘寶網熱門貨，而且標榜是正宗陽澄湖大閘蟹，每購8隻蟹即免費送貨上門，最平百多元人民幣有交易，保證兩日內送到，死蟹可退款。雖然淘寶賣家指定的順豐速遞表明，不派送大閘蟹到香港，但價錢吸引，有網民照買並集運成功到港，又大晒靚蟹相，掀起「淘蟹」熱潮。記者在淘寶先後訂過兩批大閘蟹，一次上海集運企圖空運到港，但第三日貨去到上海機場時被扣起，集運負責人指大閘蟹等鮮活食品根本不能郵寄，加上包裝箱內有結成冰的水樽，「機場查得特別緊」。<br>另一次記者要求淘寶賣家空運大閘蟹到深圳，再經陸路送港，但大閘蟹第三日未過關已死去，該集運公司負責人形容惡臭冲天，「害我整個貨櫃都有臭味」，堅拒送死蟹過關。結果兩批大閘蟹記者都未能到手，而且由於賣家只保證兩日內有死包換，即使記者要求集運職員拍下死蟹照片，但賣家仍拒絕退款。<br>有集運公司負責人指，近日忽然接到多張大閘蟹送港定單，但大部份都被海關扣起。而連日多件大閘蟹貨被海關打回頭，更害他與死蟹相伴，慨嘆「以後都不接港人的大閘蟹定單」。</p></body></html>
<html><header><meta charset="utf-8"><title>《心戰》死得人多創紀錄陳豪、秋官今決生死</title></header><body><h1>《心戰》死得人多創紀錄<br>陳豪、秋官今決生死</h1><p>【全城煲心戰】無綫超重口味劇《心戰》，今晚來到大結局，彷彿是師奶們的喜訊，今後終於有餐安樂茶飯。步入直路，《心戰》已經可以改名做「心驚膽戰」，幾乎每集都會有角色死去，死法越來越不堪入目。</p><p>自從上星期，邵美琪飾演的Esther為替陳豪飾演的Ivan掩飾殺人真相，化身成「星期三殺手」，到處狠下毒手，手起繩落，殺人後悔意全無且理直氣壯，引起觀眾不安。轉過頭，又輪到陳豪魔性大發，先錯手殺死于洋飾的牙醫Steve，失控的他再解決的士佬世榮，還將他的骨頭肢解兼扑碎，殘忍程度莫講師奶，連後生仔也為之心寒。</p><p>殺人招數層出不窮</p><p>隨着劇情發展，主角會一個一個步向死亡邊緣，鄭少秋飾演的靳兆楠代入陳豪角色而失常，身邊的人岌岌可危。陳秀珠會被灌安眠藥飲料、陳茵媺被扑暈，陳豪最終亦會被秋官刺死。雖然秋官生死留下openending，但可以肯定的是，無綫劇集例牌的大團圓燒烤情節將不會出現。截至前日播出的第28集，已有17個角色死亡，《心戰》無疑是近年無綫劇中最死得人多的劇集。</p><p>茵媺唔使陳豪推油</p><p>此外，《心戰》主角之一的陳茵媺，昨日於灣仔出席遊戲活動表示，原本麥長青的囝囝要求結伴出席，她又大讚麥包的仔女可愛。問到為何不與陳豪提早生小朋友，她說：「唔好講呢啲喇，慢慢嚟。」陳茵媺又表示若然大會多送一部遊戲機給她的話，必會轉送給男友。<br>近日為拍劇而曬黑的陳茵媺，直言已努力做足防曬說：「我本身好鍾意太陽，但因為怕連唔到戲所以唔可以曬黑，除咗搽防曬仲會擔遮。」問到陳豪可有試過為她搽防曬？她說：「冇呀，都係自己搽。」<br>採訪：王崇穎<br>攝影：黃文偉</p></body></html>
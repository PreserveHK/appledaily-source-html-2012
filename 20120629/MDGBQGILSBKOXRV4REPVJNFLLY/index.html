<html><header><meta charset="utf-8"><title>羅仲謙自來犬送好運</title></header><body><h1>羅仲謙自來犬送好運</h1><p>【我得寵】常言道寵物是人類最好朋友，羅仲謙與狗結緣並非被牠可愛的樣子吸引，反而是被自來犬咬過後結下不解之緣，無懼與狗為伴，犬隻更是特別聽從他，現時飼養的混種狼狗「阿財」更是羅仲謙最偏心愛錫的。撰文：卓寶花</p><p>回想四歲那年，小時候的回憶都模糊不清，當時住在大埔村屋的羅仲謙像一般孩童，看到家門來了一頭小動物，當時年幼無知，滿心歡喜將食物送上，好奇地伸手觸摸犬隻，殊不知反被犬隻視為囊中物，狠狠地咬了大腿一口，當時還不知發生甚麼事，但自此羅仲謙跟那頭自來犬「狗仔」相對了12年，從小培養出愛心。</p><p>一見鍾情黐身</p><p>由於住村屋，常有自來犬和自來雀路過，羅仲謙家人堅信牠們會帶來好運，他說：「曾經養過自來雀同鸚鵡，自來雀就等於燕子築巢，代表好運，所以屋企人都特別鍾意養自來狗。」名字叫「阿財」的一歲多混種狼狗，就是羅仲謙現時家中愛犬，是村內友人轉贈給他們家的，第一眼看到阿財時，羅仲謙就像與牠通電一樣，二話不說就接收了這頭狼狗，家人本來為小狗取名為旺財，但羅仲謙覺得有點老土，所以索性叫它做阿財，簡單易記。<br>拍攝當天羅仲謙拖着阿財到空地，阿財十分好動，但忠誠的牠眼中只有主人，面對羅仲謙寸步不離，即使主人只是走到車上換鞋，牠都想跟在旁邊，十分焦急的嗚嗚叫在等候，見到羅仲謙手持毛巾立即躍動狂跳，互相拉扯，羅仲謙說：「佢細細個最鍾意玩紙巾，咬到一地都係，有時覺得佢有過度活躍。」<br>看到阿財第一個感覺是很惡的犬隻，不敢招惹牠，但據主人口中形容，原來阿財真的是隻門口狗，羅仲謙說：「佢性格好動，個樣雖然好惡，但只會喺屋企惡，見到陌生人會勁吠，但出到街就好怕事，好鵪鶉，其實係善良的狗。」</p><p>養狗防賊打劫</p><p>未養阿財之前，羅仲謙曾被賊人入屋打劫，他說：「屋企有兩年冇養狗，曾經發生賊人入屋打劫，但當時我老竇喺屋企瞓覺，好彩個賊只係偷咗啲錢，冇傷人，之後家人就再諗養番隻狗，於是有阿財嘅出現。」<br>服裝提供：DoubleDog、Reebok</p><p>最叻捉老鼠</p><p>平時愛犬阿財雖然不會像一般玩具犬跟主人同睡，牠只在門外瞓狗屋，但阿財當門口狗都格外醒目，最英勇是捉老鼠，羅仲謙說：「捉老鼠佢最叻，因為我哋始終住村屋，大門口有時都會有老鼠，一知道佢掃場，之後就會見到老鼠喺地下。」</p><p>洗白白嗲主人</p><p>羅仲謙因工作雖未能經常服侍愛犬，幸好有家人幫手打理，但他不忘每星期抽空替阿財洗白白，享受被愛犬嗲他的時候，即使全身濕透也不亦樂乎，有時工作需要keep弗時，他更會帶着阿財一起行山，實行與狗同樂。</p></body></html>
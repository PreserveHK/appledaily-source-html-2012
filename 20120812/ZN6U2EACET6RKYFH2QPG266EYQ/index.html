<html><header><meta charset="utf-8"><title>中門大開：張明敏上太空 - 添馬男</title></header><body><h1>中門大開：張明敏上太空 - 添馬男</h1><p>如果太空人每次訪港都要唱龍的傳人，下次不如派張明敏上太空唱一次，一來可以免了日後國家太空人勞師動眾來港娛樂本地刁民，二來人人有份聽，師奶唔使再投訴排隊排得耐。</p><p>太空人出Show不合時宜</p><p>太空人來港，同學生暢談人生理想、刻苦奮鬥係好事，但那些娛樂Show可免則免，雖然表現出親民一面，但總是不合身份。但凡官方舉辦的活動，係要沾上一層反智娛樂色彩。不論乜嘢活動，都要唱歌娛樂大眾。有時周日電視播出的地區活動，如分區滅罪、公民教育、推廣基本法，都是一班娛圈人物插科打諢、玩玩Game、唱唱歌。相信不久金牌運動員訪港也不會例外，一班職業運動員，變身業餘歌手做Show，又何來會感動人心，有提升港人愛國心的能力呢？<br>好多人會問，呢種港式宣傳Show究竟是怎樣煉成？一切源自六七暴動之後，殖民地政府以港台作工具，執行「娛樂抗共」，搞青年舞會、香港節、音樂會，消弭年輕人政治意識，以許冠傑、蓮花樂隊、TeddyRobins對抗紅岩、紅色娘子軍。久而久之，形成了非政治化的政治宣傳。因為共產黨講反殖，階級矛盾，全部要講政治，港府反過來只講娛樂，不談政治，麻痹香港年輕人政治意識。但這套模式已不合時宜，家新一代係講價值，講立場，再靠娛樂手段，根本無法達到宣傳目的，更不會引起大眾關注。<br>試問大家見到周日播出的官方活動Show，第一時間係做乜？當然係轉台。「娛樂至上」的一套官方意識形態工作策略，早已過時多年，但特區政治卻沿用至今，不問情由。但困難之處是當官方即使明白要講政治，又拿唔出一套核心價值及論述，官員又怕涉入價值爭議，結果最後惟有退回舊一套：搵一兩個星、TVB藝員、明星足球隊加志偉、阿倫、阿叻，快捷方便又安全，至於有冇效果？Whocares.<br>添馬男</p></body></html>
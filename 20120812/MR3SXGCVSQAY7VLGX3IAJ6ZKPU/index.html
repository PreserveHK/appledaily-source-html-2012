<html><header><meta charset="utf-8"><title>城城戴帽增高</title></header><body><h1>城城戴帽增高</h1><p>郭富城前晚喺台北小巨蛋開騷，女友熊黛林冇撐場，有傳台灣粉絲唔鍾意熊黛林，個唱負責人邱瓈寬送咗兩隻草泥馬公仔畀城城，又講笑話：「小巨蛋雖然冇熊，但有可愛嘅草泥馬。」邱又抵死話冇聽過熊可以入小巨蛋，城城聞言哈哈大笑。邱瓈寬仲帶咗五位台灣女模去後台探城城，城城同佢哋合照時，戴咗頂草帽，高度先可以同啲名模睇齊，十分搞笑。</p></body></html>
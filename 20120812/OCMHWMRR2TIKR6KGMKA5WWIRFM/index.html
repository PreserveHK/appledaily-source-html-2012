<html><header><meta charset="utf-8"><title>碧咸O嘴捧戴利</title></header><body><h1>碧咸O嘴捧戴利</h1><p>今屆奧運新萬人迷之一嘅英國跳水金童戴利，噚日出戰10米高台跳水總決賽時，連足球界萬人迷碧咸都帶埋三個囝囝捧場。碧咸睇到七情上面擘大個口鬼咁肉緊，坐佢前面嘅倫敦市長都冇佢咁緊張。碧咸又同囝囝一齊歡呼打氣，二仔Romeo仲緊張到冇眼睇，夠晒趣怪。</p></body></html>
<html><header><meta charset="utf-8"><title>趣趣地：川迪打少個照殺燕豪芬</title></header><body><h1>趣趣地：川迪打少個照殺燕豪芬</h1><p>前英格蘭國家隊領隊麥卡倫好多人都覺得佢冇乜料，不過，佢喺荷甲似乎搵到春天，因為喺09/10球季佢執教川迪帶領佢哋奪得荷甲，早前返去食回頭草，亦帶領到川迪有聲有色，好似喺日前嘅荷甲聯，川迪作客強隊燕豪芬（圖），竟然喺少踢一人下大勝6:2，開出125倍嘅「客其他」波膽，並追至同榜首嘅阿爾克馬爾只差1分，又真係抵麥卡倫沙塵呀。</p></body></html>
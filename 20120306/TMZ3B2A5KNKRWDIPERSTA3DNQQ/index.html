<html><header><meta charset="utf-8"><title>趣趣地：列貝利花底橫獻球迷</title></header><body><h1>趣趣地：列貝利花底橫獻球迷</h1><p>拜仁慕尼黑上周六不敵利華古遜，錄得德甲今季第6次輸波，落後榜首多蒙特成7分咁多，球迷理應睇到眼寃；不過拜仁嘅法國中場列貝利（左），都識番下啲女球迷，61分鐘佢入替馬里奧高美斯時，竟然喺後備席當場換褲，仲露出埋花花碌碌孖煙囪，真係賣大包啦！</p></body></html>
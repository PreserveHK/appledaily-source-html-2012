<html><header><meta charset="utf-8"><title>做背後男人陪睇騷陳奕迅飛巴黎賀壽阿徐</title></header><body><h1>做背後男人陪睇騷<br>陳奕迅飛巴黎賀壽阿徐</h1><p>【巴黎直擊】巴黎不愧是浪漫花都戀人勝地，上周五鄧麗欣與方力申在羅浮宮被本報撞破遊巴黎慶祝小方32歲生日，今日是徐濠縈38歲生日，老公陳奕迅（Eason）神秘現身巴黎為老婆慶生，送上浪漫驚喜，但因太過神秘，昨午Chanel秋冬展，老婆坐VIP第一行，他只能坐記者位。</p><p>巴黎Chanel2012秋冬時裝show在香港時間昨午舉行，一如以往假巴黎大皇宮內進行，場內變成水晶陣，擺放了多個巨型水晶柱，吸引大批中外明星睇騷，包括外國女歌手KatyPerry及AliciaKeys，以及中港台紅星周迅、陳妍希、徐濠縈、陳奕迅等。<br>今日是徐濠縈38歲生日，因正值巴黎時裝周，阿徐日前已飛抵當地睇騷及為自己的時裝店入貨，老公Eason則留港工作，但鬼主意多多的Eason，突然秘密飛抵巴黎，送給老婆驚喜生日禮。</p><p>臨時坐記者席</p><p>Eason突然出現，事前大會沒收到他要求安排貴賓座位，幸Chanel臨時安排到他入場及坐記者席，而阿徐則與周迅、陳妍希等嘉賓坐VIP首行。<br>阿徐表示：「今朝晨早出外跑步收到Eason電話，當時係香港時間下午，Eason鬼鬼馬馬打嚟講『Goodmorning，Mum』，我都覺得好奇怪，叫佢搵囡囡包包聽電話試探，佢話包包沖緊涼聽唔到。」她指老公突然出現好開心，不過阿徐說：「我好忙，忙到顧住買貨冇時間食飯，未必可以同老公一齊玩，喺巴黎佢做住我背後嘅男人喇，巴黎時裝冇人識佢。」</p><p>陳妍希帶兩空喼</p><p>Eason則傻更更笑着說：「畀驚喜老婆嘛，我太容易俾人識穿，籌備過程我已經好享受，會陪到老婆一齊返香港。」昨日見到Eason已經不需要用拐扙助行。<br>此外，陳妍希表示第一次到巴黎，下周三才離開，她興奮地謂：「預備了兩個空喼購物，有傳媒來拍照，我覺得好榮幸。」她並大讚巴黎男土有味道及友善。<br>採訪：顏英儀<br>攝影：葉君海</p></body></html>
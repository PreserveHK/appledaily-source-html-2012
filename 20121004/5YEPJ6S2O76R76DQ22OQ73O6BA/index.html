<html><header><meta charset="utf-8"><title>魚樂無窮：美麗華每股值$18 - 唐牛</title></header><body><h1>魚樂無窮：美麗華每股值$18 - 唐牛</h1><p>住大埔嘅80後同事呻，話嗰頭嘅市中心盤入場費要300萬銀，成6000幾蚊呎，難怪將軍澳中心可以賣8000幾蚊呎。磚頭有價，地產股係威係勢，呢排推介相關股份如永安國際（289）、金朝陽（878）都破頂。今日推介美麗華酒店（071），亦係呢個板塊其中一員。集團主要業務包括收租、酒店、物業發展、飲食旅遊等，物業遍佈港九新界，當中最值錢嘅莫過於尖沙嘴嘅The Mira、美麗華商場及大廈；近期積極翻新旗下商場，其中美麗華商場第一期已準備就緒，將於月中開幕，租金議價能力可提高。截至今年6月底，美麗華每股NAV達18.09元，較昨日收市價9.41元高出近倍，未來灣仔及尖沙嘴將陸續有新酒店落成，資產值有望進一步上揚，帶動股價造好。集團派息亦不手軟，現價計息率4.1厘，好過唔少大藍籌。近期成交明顯轉活，反映已獲資金垂青，以PB 0.6倍作目標，可見10.82元，潛在升幅15%。唐牛</p></body></html>
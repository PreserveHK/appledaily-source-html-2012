<html><header><meta charset="utf-8"><title>中環在線：<br>港交所員工開展堆填新生 - 李華華</title></header><body><h1>中環在線：<br>港交所員工開展堆填新生 - 李華華</h1><p>港交所（388）將軍澳數據中心距離本報社一個街口，見佢7月拆棚，之後晚晚燈火通明，似乎日夜都有人喺度趕工。華華最近喺調景嶺地鐵站出口等廠車返堆填區，發現港交所嘅同事都係喺呢度等車返工，果然係隔籬鄰舍。</p><p>150人率先進駐</p><p>據聞，港交所今個月開始有同事喺堆填區呢個數據中心返工，主要來自資訊科技部門，其他部門亦有份，暫時預計有150人；租咗伺服器機櫃嘅證券行，今個月亦開始入去裝機，之後試行兩個月，預計現貨市場交易系統12月正式運作，明年就到期貨同中央結算系統搬埋入去。堆填區越來越多數據中心，Google明年開，中移動（941）8月動工，政府上月個又計劃撥出一幅一公頃土地發展做數據中心，越來越多人入嚟呼吸令人心曠神怡嘅空氣，真係唔聞唔知身體好㗎！</p></body></html>
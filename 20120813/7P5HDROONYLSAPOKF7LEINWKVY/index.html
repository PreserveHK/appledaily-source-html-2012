<html><header><meta charset="utf-8"><title>學友晒腩撐太極</title></header><body><h1>學友晒腩撐太極</h1><p>太極前晚喺紅館開演唱會，林子祥、周啟生同張學友等做嘉賓，上身只圍咗一條圍巾嘅周啟生，喺台上笑太極嘅Joey個髮型似電池廣告隻馬騮，又話Patrick係上世紀女王，可惜地位已被劉浩龍取代。事後Patrick話唔介意，仲話太太係最終勝利者。<br>學友出場時興奮到跳起兼凸腩，80年代好紅嘅BlueJeans成員黃良昇同蘇德華亦上台同太極jam歌。撰文：洪紅克</p></body></html>
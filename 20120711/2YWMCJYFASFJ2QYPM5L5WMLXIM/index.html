<html><header><meta charset="utf-8"><title>馮仁昭四圍超：羽翹喜遭詹瑞文虐待 - 馮仁昭</title></header><body><h1>馮仁昭四圍超：羽翹喜遭詹瑞文虐待 - 馮仁昭</h1><p>詹瑞文導演、翟凱泰同楊詩敏主演嘅舞台劇《潮性辦公室》再公演，今次羽翹有份演，噚日眾人喺演藝學院綵排，詹Sir仲公開平時排戲點樣訓練佢哋，就係用個印有「性」字嘅牌打佢哋patpat。羽翹話受苦都抵：「好開心可以跟詹Sir學嘢，佢仲會用網球掟我哋。」詹Sir仲送咗罌避孕套畀羽翹，話佢做完個舞台劇會好多人追，所以要安全啲。</p></body></html>
<html><header><meta charset="utf-8"><title>蘋機會：三招免駁線　隔空聽歌</title></header><body><h1>蘋機會：三招免駁線　隔空聽歌</h1><p>香港地，要享受音樂最困難之一，係安排喇叭佈局，留空位置後，還要煩惱喇叭線走位，實在係浩瀚工程！其實，腦界已有唔少無線方案，可以無拘無束地將音樂傳送到喇叭，聽歌其實一啲都唔難！<br><br>記者：許福合<br>攝影：蔡家輝、潘志恆<br>Model:Debby@PureModels<br>場地提供：Echoboomer（TheOne商場八樓）</p><p>①AirPlay接收Wi-Fi遙控</p><p>用得iPhone，就不能不認識一下AirPlay，在相同的區域網絡下，能經過Wi-Fi將最多10個支援AirPlay的裝置互聯。現時有部份AV擴音機已內置AirPlay功能，不過最常用是透過Apple推出的AppleTV作為一個多媒體接收器。玩法簡單，只要透過任何已連上網絡的iPhone/iPad、Mac電腦，甚至PC上的《iTunes》，就能將音樂及影片無線發射到AppleTV上，再經由HDMI或Optical輸出至揚聲器。最方便的是事前毋須進行配等動作，即駁即聽，而且因為在網絡下操作，不會出現傳統紅外線訊號般「被擋住」情況。</p><p>②藍芽喇叭　配對簡單</p><p>除了AirPlay外，比較大路的無線喇叭主要以藍芽連線，接駁方法簡單，如筆者使用iPhone，打開藍芽介面，見到喇叭型號出現，點選就可配對，立即有聲出！</p><p>手勢感應</p><p>睇到Shoqbox咁堅嘅造型，都估到外殼有極強保護性，除基本防震，連倒瀉水都唔怕會滲漏，粗用絕無問題！最人性化係內置手勢感應功能，在機上左右揮吓手，便可跳選上或下一首歌；拍下部機就係播放同暫停，勁方便！講到音色，唔好睇少佢機仔細細，兩個4W單元共可輸出8W，筆者在九龍公園試聽，地方開揚聲音都好夠力水，似開演唱會咁正！</p><p>免提喇叭</p><p>當用手機經藍芽接駁至i24Go聽歌，可暫時將手機放埋一邊，事關有來電時，可直接將i24Go當做免提通話器，按下機頂接聽鍵，就可接通來電，同時亦可透過內置咪講電話。</p><p>簡單聽歌</p><p>想簡簡單單聽歌，就可以揀這款SBT75，係一款純聽歌的喇叭，使用wOOx技術，低音效果會比同級喇叭實淨，總輸出功率為4W。除藍芽連接外，還設有Aux-in可接駁其他音響裝置。</p><p>③加藍芽　有線變無線</p><p>在家中拎住部平板電腦，除了用耳機外，想用喇叭少不免有要受喇叭線束縛，最近見到KratorBT1000亦幫到手，外形似USB手指，駁上喇叭後，就可經手機或平板以藍芽傳歌，喇叭位置不再被訊號線局限，經常調位試聲都無問題。要留意經USB取電，配番個USB式火牛會較方便啲。</p><p>查詢</p><p>（a）Apple（800908988）<br>（b）WinnerConcept（24071118）</p></body></html>
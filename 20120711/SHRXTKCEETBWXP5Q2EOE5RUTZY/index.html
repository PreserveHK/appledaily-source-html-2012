<html><header><meta charset="utf-8"><title>拖手濕平晒恩愛杜汶澤、田蕊妮睇BB衫疑有喜</title></header><body><h1>拖手濕平晒恩愛<br>杜汶澤、田蕊妮睇BB衫疑有喜</h1><p>死過翻生的杜汶澤，養病休息後終全面復出，稍後會宣傳兩部電影的他，把握時間與太太田蕊妮在銅鑼灣拍拖晒恩愛，期間發現兩人到專賣BB衫的店舖，惹來懷孕疑雲，但亦有可能是送賀禮給老友劉德華的囡囡向蕙。阿田事後否認懷孕，她直言想置業多過生B。</p><p>曾經患上罕見病症的杜汶澤，養病後終全面復出，阿澤將要為電影《低俗喜劇》及《DIVA華麗之後》宣傳，加上太太田蕊妮正值休假，於是兩人爭取時間拍拖晒恩愛。前晚他們先到銅鑼灣的連卡佛睇女裝服飾，阿澤全程充當跟得丈夫，雖不時被其他顧客眼望望，但他們一於懶理，阿田揀衫時，阿澤則在旁玩電話，間中亦有將電話的內容告知阿田，場面溫馨。</p><p>換環保車</p><p>後來兩人到禮頓中心的FIATCaffè嘆咖啡兼睇汽車精品，小休一會後又到附近的服裝店睇衫，阿澤則不時與店員吹水，逗留十分鐘左右空手走人。阿田與阿澤又走入一間專賣BB衫的店舖organicwearforbabies，隨即惹來懷孕疑雲，但亦有可能送賀禮給老友劉德華的囡囡向蕙，可惜仍是空手而回。其後他們折返連卡佛掃化妝品，收穫甚豐的阿田與阿澤揸車離去，反樸歸真的阿澤更被發現換上環保混燃車。</p><p>呻樓價貴</p><p>阿田昨日出席無綫劇《衝呀！瘦薪兵團》在電視城舉行的祝捷會，問到阿田是否有生育計劃？她說：「有諗過，但係唔會生住，我哋呢一刻都好滿足現狀，如果生BB為咗開心，我諗家嘅開心都好足夠，如果想咪玩住人哋啲BB都得喇！」她又說：「呢幾年都冇呢個計劃，我哋反而想買樓，但係樓價好貴，所以交畀阿澤。」此外，楊明表示因未安排酒席，故9月會先到美國行禮，明年再在港擺酒。<br>採訪、攝影：梁繼光、朱志明、黃文成、黃曉妍</p></body></html>
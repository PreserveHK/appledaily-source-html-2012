<html><header><meta charset="utf-8"><title>女子脫面毛變燒眉</title></header><body><h1>女子脫面毛變燒眉</h1><p>【記者盧勁業報道】美容變毀容！有女士接受激光脫毛療程，慘被「火燒眼眉」，眼眉毛囊受損暫未知能否再生，向美容公司索償被拒，欲哭無淚。<br>20多歲的鄧小姐5月中光顧瑪莎醫學美容旺角分店，購買了共10次、價值10,000元的激光脫面毛療程，支付1,500元訂金後即接受一次附送的免費療程：「美容師拎塊棉花放喺我雙眼上面，之後就拎起支激光筆喺度射」。<br>她回家照鏡才發現右邊半條眉毛被燒焦：「好肉酸，之後燒焦咗嘅眉毛仲甩埋，要用頭髮遮住先敢見人，第二日即刻上美容公司理論，職員自己都話『死嘞，唔係噚日射過咗龍呀嘛』，跟住又改口話我條眉一直都係咁，真係好嬲」。</p><p>兩月後仍長不出毛髮</p><p>幾經理論，職員要求鄧小姐提交醫生文件。她到公立診所求診，醫生確認眉毛在接受激光治療時因疏忽導致缺失，一個月內不能重新生長。她將醫生信交瑪莎後沒回音，事發至今近兩個月，燒焦位置仍未長出毛髮。<br>香港美容業總會創會主席葉世雄表示，激光脫毛的原理，是將在生長期中的毛髮連毛囊摧毀，「毛髮嘅生長時期各有不同，所以通常要分幾次射，先可以完全將一個位置嘅毛囊摧毀」。葉估計事件屬職員大意，「射中眉毛嗰一吓應該有味，美容師就應該停手，唔會同一個位再射幾次，如果真係生唔番，消費者可以民事索償」。<br>皮膚科醫生史泰祖表示，人的眉毛通常三至四星期可重生。激光脫毛作用是破壞人體毛囊，令毛髮不再生長，通常要照射三至四次才能完全破壞毛囊：「如果射一次，可能會令一少部份毛囊損毀，係會疏落咗，可能兩、三個月先至生得番。」<br>瑪莎醫學美容稱，已聯絡鄧小姐，商討解決方案，須待正在外地公幹的老闆回港後才有決定。</p></body></html>
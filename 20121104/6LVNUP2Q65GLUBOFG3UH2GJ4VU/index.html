<html><header><meta charset="utf-8"><title>狼人擒上屋頂打雪戰</title></header><body><h1>狼人擒上屋頂打雪戰</h1><p>由澳洲男星曉治積曼孭飛嘅《狼人外傳》續集，最近喺悉尼趕緊戲，新一批花絮相見到曉治擒上佈滿冰雪嘅屋頂，似係準備同人開拖，另一邊廂又見到成班着忍者衫嘅老臨等埋位，可以將澳洲整到日本咁款，真係鬼斧神功。</p></body></html>
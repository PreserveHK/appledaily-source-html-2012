<html><header><meta charset="utf-8"><title>梁慧恩違泊㩒錢</title></header><body><h1>梁慧恩違泊㩒錢</h1><p>【跑馬地】以前做過RoadShow主持嘅梁慧恩（Viann）今年5月同林忠豪堂弟林忠澤結婚，婚後佢除咗有做幕前工作外，亦有喺中大進修，生活都好充實。前晚8點幾，林忠澤揸住部波子車老婆去跑馬地㩒錢，不過佢為咗貪方便，竟然將部車泊喺雙黃線。Viann㩒完錢之後上番老公部車，但見佢兩個木口木面，好似冇乜交流咁款。<br>採訪、攝影：陳辰、徐錦池</p></body></html>
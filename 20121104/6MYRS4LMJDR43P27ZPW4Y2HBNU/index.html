<html><header><meta charset="utf-8"><title>阿Sa教阿嬌　寸陳冠希花心</title></header><body><h1>阿Sa教阿嬌　寸陳冠希花心</h1><p>新城勁爆頒獎禮記者會昨日於黃埔舉行，鍾欣桐（阿嬌）被問到陳冠希（Edison）有新女友一事時，依然以「冇回應」作答，蔡卓妍（阿Sa）即出口相助說：「你應該答，好出奇咩！」暗寸Edison花心。</p><p>將於下月27日在會展舉行的「新城勁爆頒獎禮2012」，昨日請來一眾歌手到黃埔出席記者會，席間宣佈容祖兒奪新城勁爆播放指數大獎（歌手）、吳雨霏獲新城勁爆播放指數大獎（歌曲）、周柏豪奪演繹大獎、G.E.M.憑《Xposed》得年度專輯。<br>蔡卓妍透露剛由新加坡返港，故未有時間欣賞男友主演的電影。問到鍾欣桐知否陳冠希有新女友？她說：「唔知、唔回應、唔關我事。」又指不會因別人拍拖而去找男朋友。在旁的阿Sa笑笑口說：「你應該答，好出奇咩！」似在暗寸Edison有新女並不出奇，追問她是否指Edison花心？阿Sa說：「唔係，順口講句啫！」</p><p>祖兒承認大細超
</p><p>有指祖兒與劉浩龍（師兄）拍拖後，與何韻詩反面，日前祖兒與阿詩出席時裝活動時大方合照，反而祖兒在商台記者會上不肯與師兄合照，記者即指她大細超，祖兒解釋：「難得一個活動咁多朋友一齊又冇記者，影張相唔會諗咁多，我哋有打招呼。我自己有啲反叛，你哋迫我反而唔想影。」問她下次會否與師兄合照？她說：「睇心情啦，成日問我會抗拒。」</p><p>羅力威被借宣傳
</p><p>此外，蕭定一反對雨僑與羅力威拍拖，並以二打六形容男方，羅力威說：「邊個有呢啲稱號都唔開心，我會輕鬆幽默咁帶過，佢嘅事我唔會回應。」其經理人則代霍汶希傳話，指對方電影宣傳完畢，事情便會過去。阿嬌亦撐羅力威並非二打六，而阿Sa則笑指最多是二打一。<br>採訪：李珮洳<br>攝影：陳志嵐</p></body></html>
<html><header><meta charset="utf-8"><title>趣趣地：迪比亞路缺陣悉尼被血洗</title></header><body><h1>趣趣地：迪比亞路缺陣悉尼被血洗</h1><p>澳職噚日下晝出現大屠殺，中岸水手主場7:2大炒缺少咗迪比亞路壓陣嘅FC悉尼，開咗40倍「主其他」波膽，確實幾令人意外，亦暫時係今季澳職最大比數嘅賽事。水手前鋒麥比連（圖）最威，個人入咗4球。講番迪比亞路，佢上周已經拉傷腿筋，本來教練預佢可以趕得切踢呢場，點知最後都係未好番要缺陣。</p></body></html>
<html><header><meta charset="utf-8"><title>余文樂專人服侍</title></header><body><h1>余文樂專人服侍</h1><p>【中環】近日忙於幫新片《血滴子》宣傳嘅余文樂，大前日5點幾趁空檔去咗中環掃貨買衫換季。佢將車泊咗喺置地文華酒店後，行咗去老友沈嘉偉旗下嘅時裝店，當佢攞住幾袋戰利品行出舖頭時，余文樂忽然拍拍褲袋，跟住急急腳跑返入舖頭，睇嚟係買到忘形漏低嘢。攞完嘢之後佢急急行返去酒店攞車，前後都唔夠一個鐘，仲有職員幫佢手放啲嘢上車兼開車門㖭。<br>採訪、攝影：李志明、梁繼光</p></body></html>
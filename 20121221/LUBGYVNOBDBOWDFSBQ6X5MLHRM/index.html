<html><header><meta charset="utf-8"><title>上山連拍72小時推翻謊言</title></header><body><h1>上山連拍72小時推翻謊言</h1><p>瑪雅末日之說越傳越荒謬，網絡廣傳三日不見太陽，世界各地也有人上山避難。香港飛碟學會個案查證組組長司徒華冠今晨上大嶼山，以四部相機監察「末日」天空72小時的變化，證明末日之說無稽。他認為末日並非來自天災，而是人類不斷污染環境，「我哋唔好擔心世界末日，要擔心我哋摧毀緊地球資源，摧毀緊賴以為家嘅地球」。</p><p>「人類冇檢討傷害地球」</p><p>司徒華冠從事新聞攝影23年，16年前加入香港飛碟學會，研究不明飛行物體。他完全不相信末日：「網上話有三日唔見太陽、光子帶進入地球、極軸轉移，我絕對唔相信有呢樣事。」他早於一年前向公司請三日大假，決心親自見證末日謊言。<br>今晨他會帶備四部攝影機上大嶼山三日，相機會放在空曠地方作延時攝影，計時器每隔10秒拍攝東南西北四個方向天空的變化。<br>他拒絕透露拍攝地點，但笑言有百分百信心拍攝到斗轉星移，太陽如常升降。<br>司徒華冠認為末日並非來自天災，反而擔心人類破壞環境遲早帶來末日。「好多時人類唔理眼前嘅問題，反而賴咗個天，自己做咗咩錯事都唔知，冇去檢討自己傷害緊地球」。<br>他指人類掠奪地球資源速度驚人，開採石化能源造成嚴重水污染和空氣污染，「地球都有生命，如果我哋繼續污染環境，繼續耗用能源，地球遲早俾我哋用盡所有嘢」。<br>《蘋果》記者</p></body></html>
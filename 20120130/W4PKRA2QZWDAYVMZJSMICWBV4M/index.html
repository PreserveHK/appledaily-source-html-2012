<html><header><meta charset="utf-8"><title>趣趣地：小馬勁賣仿冠軍指環</title></header><body><h1>趣趣地：小馬勁賣仿冠軍指環</h1><p>小馬上季取得球隊歷史上首次總冠軍，上周三主場對木狼更舉行冠軍指環頒獎儀式，充滿商業頭腦嘅美國人，點會唔賺到盡。小馬就製作咗仿冠軍指環同頸鍊（圖），擺係官方網站畀球迷訂購，價格200至300美元不等，唔知打咁耐NBA都未攞過總冠軍嘅球員，好似馬龍、尼殊等，會唔會偷偷地訂番隻過吓冠軍癮。</p></body></html>
<html><header><meta charset="utf-8"><title>趣趣地：馬田回流成搶手貨</title></header><body><h1>趣趣地：馬田回流成搶手貨</h1><p>NBA上年尾勞資雙方陷入談判僵局時，唔少球星都去海外闖一闖，金塊前鋒馬田（圖）就加盟CBA嘅新疆；由於CBA常規賽2月16日就完結，34歲嘅馬田可以自由身返NBA落班；據報快艇、熱火、馬刺、鷹隊同紐約人5支球隊都對佢有興趣。馬田以前有籃底狂人本色，如果佢加盟快艇，同比歷克格芬鬥入樽，都應該好精采。</p></body></html>
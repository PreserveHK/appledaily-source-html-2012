<html><header><meta charset="utf-8"><title>父親教誨「做好一間，好過做多一間」</title></header><body><h1>父親教誨<br>「做好一間，好過做多一間」</h1><p>由廚房、樓面、買貨、行政與培訓員工等等，紅褲子出身的甘健成，現時每天也風雨不改回鏞記幫手，見證酒家和食客的變化，不諱言自由行佔了很大比重，但他看重的，仍是老顧客：「本地熟客係我哋依歸，遊客只係一次過。」<br>他愛坐在酒家二樓、由林語堂博士題字的「天下第一」石雕碑帖前跟客人攀談；48年來的汗水、精神和心機，都花在家業上。「可能我個人out、或者注重傳統念舊之情，總記掛老竇教我『做好一間，好過做多一間』，唔好為錢而做，又唔係唔夠用，集中做好一間就最好」。</p><p>要兩子由廚房做起</p><p>昨日人日，他如常叫碗粥吃，想起以前跟父親買餸入貨後，父親會帶他食及第粥，跟他說：「最緊要知足。」甘健成坦言，最近因官司問題沒心機，近來鮮有鑽研新菜式，之前打算戒煙，但最近又再執起香煙，「無辦法啦！我都控制唔到」。<br>當年他跟父親捱世界，每日做16小時。一提到父親，他便滔滔不絕，父親由大牌檔做起，燒鵝最出色：「佢三刀可以開隻鵝。」他坦言，現時有六、七人知道秘方，但別人就算抄，也做不到他們的水準，「成名係外出人畀，唔係自己封」。<br>他的三名兒子，除了細仔在加拿大教書外，其餘兩人都在鏞記工作。他安排兩人到不同崗位工作，要有實戰經驗，由廚房做起，「要有基本知識，識得烹調過程，同事心理」。他認為要統領不同部門，自然要認識各部門的情況，況且有學識，不擔心找不到工作。他又帶兒子出席飲食業聚會，要知新事物，不可做井底之蛙。<br>「我大半生都喺度，未轉過行，由17歲到家65歲。但都好開心交到咁多功課，亦好滿足於現時的人生，至於將來同變化，冇人知會點」。《蘋果》記者</p></body></html>
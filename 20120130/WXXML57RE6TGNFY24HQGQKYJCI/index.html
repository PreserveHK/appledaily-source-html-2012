<html><header><meta charset="utf-8"><title>中環在線：許沂光捲土重來矮一截 - 李華華</title></header><body><h1>中環在線：許沂光捲土重來矮一截 - 李華華</h1><p>不倒翁許沂光最近預測大陸A股見底，又話港股見24000，連歐元周線圖都出現向好嘅早晨之星云云，佢寄畀華華嘅電郵，寫字樓地址係中環皇九。</p><p>再進駐皇九</p><p>擅長於炒金股滙期權期指等衍生工具嘅老許（人稱「波浪大師」），寫字樓十多年前都喺皇九，當時揸弗嘅基金億億聲，只可惜後來金主內部自己數目有混亂，要攞走晒啲錢，搞到老許雞毛鴨血。潛伏一兩年後，佢又東山再起，不過寫字樓就由皇九搬咗去西環太平洋廣場，之後再搬去對面，打咗個白鴿轉，又去番皇九。老許話，家13樓，同之前26樓比，矮咗一半，地方亦冇咁大。<br>地方大小冇緊要，最重要係做番齣好戲，睇得準幫人贏大錢就得啦！</p></body></html>
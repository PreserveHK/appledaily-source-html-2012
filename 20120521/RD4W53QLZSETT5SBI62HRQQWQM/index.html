<html><header><meta charset="utf-8"><title>復仇心理「客傳畀我　咪傳番畀佢」</title></header><body><h1>復仇心理<br>「客傳畀我　咪傳番畀佢」</h1><p>循道衞理楊震社會服務處計劃主任謝紀良指，大部份援交少女發現染上性病後，都會停止接客及接受治療，但也有人因此而遷怒男人，尋求報復，覺得「嗰啲衰客傳染畀我，咪再傳染番畀佢」。<br>謝紀良表示他曾輔導一個女同性戀者，為了賺錢寧跟男人性交，不到半年下體長滿粒粒，她懷疑自己染上性病，卻豁出去繼續接客，而且不用安全套，病菌一個傳一個。兩個月後她的情況轉差，下體又痕又痛，最後竟是客人勸她去看醫生，才發現染上椰菜花，且開始潰爛和流血，還染上念珠菌和加德納士菌，如今每半年做婦科檢查，還得長時間治療。</p><p>13歲輸卵管發炎</p><p>謝紀良指，約兩成援交少女有情緒病，為了除去身上的「男人味」，每天冲洗七八次仍覺得「周身唔自在」；也有人怕遭客人認出，不接客的日子就躲避家中。他指援交少女的性病及心理病於近一兩年逐漸浮現，情況令人關注。<br>社工接獲援交少女求助後，都會轉介給醫生診症。香港性教育研究及治療專業協會副會長吳穎英醫生指，每月有兩至三個新轉介，但最深刻的卻是一個母親帶來15歲女兒求診。「她覺得個女唔黐家，懷疑她跟人有性關係，點知一驗真係有人類乳頭瘤病毒（HPV）。」<br>那是08年，援交風氣開始盛行，「當時報紙成日講援交，我心裡有懷疑，就問佢有幾多性伴侶，佢話數唔清，原來佢做援交已一年，佢媽媽在病房外等，一啲都唔知個女咁細個接客」。<br>那年吳穎英在病人之中發現三個援交少女，最少的只有13歲，患了輸卵管發炎，「佢太細個，做手術可能以後生唔到仔，惟有比佢食抗生素，但要佢經常來覆診，見佢咁辛苦，睇到都心痛」。<br>《蘋果》記者</p></body></html>
<html><header><meta charset="utf-8"><title>兩個囡囡愛揮筆子淇大女血畫剖內心驚恐</title></header><body><h1>兩個囡囡愛揮筆<br>子淇大女血畫剖內心驚恐</h1><p>千億新抱徐子淇昨日到灣仔出席藝術展，熱愛藝術的子淇自言多年來已儲了很多收藏品，她表示女兒喜歡畫畫，早前大女就畫了一幅自己在哭和流血的畫，嚇了子淇一跳，原來女兒仍未忘記之前不慎跌倒流血的經歷，她正好透過畫了解子女的內心世界。</p><p>千億新抱徐子淇昨日現身灣仔藝術中心，出席中國當代雕刻家向京和翟廣慈的藝術展，同場嘉賓包括顧紀筠。身兼藝術中心名譽副主席的子淇，自言多年來已儲了不少向京的陶瓷作品，她說：「之前係自己買嚟做收藏，認識之後就唔使買。之前生BB佢送咗個男仔小天使畀我，家收埋喺屋企，個女鍾意畫畫，怕佢會加兩筆，所以收埋晒。」</p><p>安慰開心面對</p><p>子淇表示兩個女都喜歡畫畫，早前四歲半的大女入學試就考IQ和畫畫，但未知結果，她說：「之前叫我大女畫幅畫，點之佢畫咗屋企，但畫中佢就喊緊同流血，嚇到我即刻問個女發生乜事，原來大女仲未忘記之前唔小心跌親流血嘅經歷，我即刻同大女解釋要開心面對，跌親唔使驚，好彩入學試冇畫到。」
</p><p>跳彈床學集中</p><p>子淇又說：「智行基金幫助啲小朋友，佢哋好多父母過身之後都收埋自己，透過畫畫可以了解佢哋內心世界。大女除咗學課外活動，喺屋企都有跳彈床，因為佢太多精力，醫生話跳彈床有助小朋友學習同埋更集中。」<br>採訪：黃曉妍<br>攝影：仇志德
</p></body></html>
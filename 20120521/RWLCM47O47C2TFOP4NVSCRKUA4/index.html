<html><header><meta charset="utf-8"><title>中環在線：二次創作鼻祖　稻香綑綁首富 - 李華華</title></header><body><h1>中環在線：二次創作鼻祖　稻香綑綁首富 - 李華華</h1><p>稻香（573）透過活化工廈計劃，將火炭嘅舊物流中心改建成「VTC稻苗學院」，噚日正式開幕，除咗外牆用咗稻苗同埋蔬菜做裝飾，入邊仲有飲食文化博物館，不過最令華華欣賞嘅，係稻香幾年前嘅「二次創作」，擺香港六大富豪上船，宣傳端午節裹蒸粽（圖）。端午節就到，唔知稻香會唔會再攞番出嚟用呢？<br>稻香公關就話，幅畫係由人手畫出嚟，稻香呢幾年都一直用手繪圖畫賣廣告宣傳，至於呢幅畫就冇特別想模仿邊位知名人士。不過係香港人都睇得出，畫入邊嗰幾位係疑似首富李嘉誠、四叔李兆基、彤叔鄭裕彤、新地（016）聯席主席郭炳江、大劉劉鑾雄同埋賭王何鴻燊啦！<br>稻香就話，因為呢幾年香港經濟都唔太好，所以用幅畫喻意香港經濟「粽」會撐得起！最近全城關注「網絡23條」，華華覺得稻香應該趁機將呢個「二次創作」活化，順便幫個學院造吓勢啦。</p></body></html>
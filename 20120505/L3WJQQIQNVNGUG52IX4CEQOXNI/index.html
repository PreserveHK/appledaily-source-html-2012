<html><header><meta charset="utf-8"><title>西甲攻略：哥帥告別魯營送「愛」 - 牽牛</title></header><body><h1>西甲攻略：哥帥告別魯營送「愛」 - 牽牛</h1><p>巴塞雖然周三大勝馬拉加4:1，但因為同日皇馬亦告贏波，巴塞連數字上爭標機會亦粉碎，正式宣佈衞冕失敗；不過球隊早在國家打吡戰時輸波，已打定輸數，教練哥迪奧拿也大方祝賀皇馬，相信隊中未有太大失望情緒。<br>雖然巴塞已肯定成為亞軍，不過今仗仍有必搏原因，哥迪奧拿最後一次在魯營主場領軍，一眾子弟兵相信也不希望師傅失望。</p><p>美斯爭神射手冇保留</p><p>尤其正爭奪西甲神射手的美斯，近期回復射手本色，近兩仗累積5個入球，加上回勇的柏度洛迪古斯、堤亞高艾簡達拿等；就算沙維仍因傷缺陣，主隊攻力仍可靠。另一方面，巴塞今季最後目標西班牙盃，決賽在本月25日才舉行，球隊也沒有留力需要。<br>愛斯賓奴屬風流波，球隊聯賽3連敗之餘，主場以0:3大敗予護級分子希杭，更被西班牙足協調查有沒有假波成份。愛軍今仗亦有沙治奧加西亞及卡勞烏捷兩名聯賽入球最多的球員缺陣，而且雖說今仗有同市打吡戰意味，但近季愛奴對巴塞戰績非佳，近2次作客捧蛋收場；波膽亦可博巴塞大勝兼不失，10倍的5:0可以一敲。文：牽牛</p><p>星期六35</p><p>巴塞隆拿vs愛斯賓奴　5:0<br>半全場：主/主<br>盤口：巴塞隆拿[-2]<br>讓球主客和：H主勝</p></body></html>
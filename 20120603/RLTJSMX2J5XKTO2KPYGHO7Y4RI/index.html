<html><header><meta charset="utf-8"><title>NBA趣趣地山貓奇招sell季票</title></header><body><h1>NBA趣趣地<br>山貓奇招sell季票</h1><p>山貓（白衫）今季以聯盟史上最差勝率（10.6%）完季，今年選秀會又得唔到第一選秀權，山貓迷真係諗起都黯然神傷，入場睇愛隊打波嘅動力當然會大減。上季主場入座率排尾6嘅山貓，一班marketing工作人員都絞盡腦汁去留住班球迷，仲畀佢哋諗到買下一季季票，送多一季嘅奇招。不過唔知向錢看嘅「波神」班主米高佐敦，會唔會真係用呢條橋呢？</p></body></html>
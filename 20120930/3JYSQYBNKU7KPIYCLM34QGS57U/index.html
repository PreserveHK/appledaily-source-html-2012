<html><header><meta charset="utf-8"><title>慳錢為掃貨<br>貝澳屬五粒星營地</title></header><body><h1>慳錢為掃貨<br>貝澳屬五粒星營地</h1><p>來自東莞的超哥，在內地經營時裝店、年薪過千萬，前晚帶同兩位內地同事，膽粗粗第一次在港露營過中秋。他剛紮好營，隨即得意洋洋將兩支五星紅旗插在帳篷和樹頂上「展示主權」，「喺內地網頁搵香港露營地點資料，見貝澳有五粒星，即係好嘢，所以嚟試下！」</p><p>內地營地不及香港</p><p>抵港首日超哥即往東涌逛街，買了各款名牌面膜及香水，他表示明天國慶會再出動，到市區血拼及看煙花，「我肯定不會住酒店，住呢度慳番幾百蚊，可以買到好多嘢！」他說香港營地安全且環境好，設施又免費。他透露，內地露營的地方大多是公園內，除了繳入場費外，紮營又要額外繳費。超哥直言內地營地設施不及香港：「多人到離晒譜，啲營同旺角啲路一樣咁多人，唔過癮！」而且，內地的霸位情況更嚴重，營友不時吵架，甚至打架：「內地亂好多！」《蘋果》記者</p></body></html>
<html><header><meta charset="utf-8"><title>良心老闆每天笑蝕$1500<br>為助基層　日賣千盒$11燒肉飯</title></header><body><h1>良心老闆每天笑蝕$1500<br>為助基層　日賣千盒$11燒肉飯</h1><p>【本報訊】通脹飆升百物騰貴，連鎖快餐店大快活出招以「$4飯」吸客，不過只限五天，有巿民認為僅屬小恩小惠。相反，在油麻地經營燒臘店的強哥，出錢出力為窮人，每盒燒肉飯只賣11元，還送上靚湯和生果，雖然賣一盒蝕一盒，但仍未減他的善心︰「希望可以賣9蚊盒！」<br><br>記者：梁琬珊、麥超億、黃偉民</p><p>油麻地玉器市場附近，有一間不足百呎、毫不起眼的燒臘店「新金山真好味燒味」，外面掛有大橫額「燒肉飯11元，回饋社會」，黃底紅字格外醒神。每天中午12時，店外總排有長長人龍。60歲店主洪志強，身穿背心加條油乎乎的圍裙，站在砧板前手起刀落。</p><p>中秋送埋生果應節</p><p>「每盒燒肉飯要蝕1.5元，但最緊要街坊食得開心！」強哥忙將斬好的燒味放入飯盒，太太即遞上老火湯和生果，用11元換來豐富午餐的街坊滿足離開。「啲湯即場煲，冇加味精，生果就中秋節先送，應吓節。」強哥說水果跟相熟果欄取貨，只送給長者，每日額外多花200、300元。<br>供應商知道他賣平飯幫街坊，自動降價，「家同佢哋傾緊，佢哋肯再平啲，我就減到每盒飯9蚊！」子女已長大、沒甚負擔的強哥，眼看油麻地區街坊七成是低下階層，部份更是綜援戶，便略盡綿力。他說一天大概賣1,000盒飯，扣除成本每天蝕1,500元，幸而另有經營燒臘工場供應燒味予茶餐應，拉上補下仍夠維皮，強哥豁達地大聲說︰「賺少啲，自己冇糧出㗎！」</p><p>曾經輸盡幾億身家</p><p>承繼父親開燒味店的強哥，六十年代見不少內地人走難到香港，三餐不得溫飽，於是自己暗地裏許下一個心願：「將來有機會要整啲靚嘢畀佢哋食！」<br>強哥曾風光過，97前在台灣開了24間「香港洪記」賣燒味，每日售出20萬個飯盒，但一次金融風暴，他輸盡幾億身家，「01年返香港，我同神講畀多次機會我，一個禮拜後呢度出現」。<br>憑小檔東山再起的強哥早已視富貴如浮雲，現在只想幫人，「08年金融海嘯，見到啲客連畀多一蚊都唔想，於是決定推出平價飯」。08年金融海嘯後一盒單併飯15元，一下子減至11元，維持至今。<br>強哥日常除了經營燒臘工場和燒臘店賣平飯之外，強哥更與慈善團體合作，每天向區內約300名露宿者及基層人士免費派飯。<br>「香港有錢人好多，但真係有心嘅冇幾多個……」強哥哈哈笑了兩聲，又繼續手起刀落，為婆婆送上暖笠笠的燒肉飯。</p><p>街坊心聲</p></body></html>
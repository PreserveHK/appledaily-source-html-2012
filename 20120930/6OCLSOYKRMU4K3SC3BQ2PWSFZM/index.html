<html><header><meta charset="utf-8"><title>超雲舊愛陪女嘆茶</title></header><body><h1>超雲舊愛陪女嘆茶</h1><p>《銅鑼灣利園》賭王何鴻燊三房千金何超雲嘅舊愛、皮草太子爺王大業，前日下午5點現身銅鑼灣利園商場，原來佢約咗一位女性朋友飲下午茶，大約坐咗一粒鐘，佢同朋友就埋單走人，不過當佢行出商場即刻戴黑超，唔知係咪唔想俾人認出，後來佢司機揸住部瑪莎拉蒂嚟接佢，架車咁搶眼，想人唔望佢都難啦！採訪、攝影：梁繼光</p></body></html>
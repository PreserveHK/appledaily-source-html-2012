<html><header><meta charset="utf-8"><title>有讀寫障礙　冇5**冇excellent<br>黃之鋒關心社會獲表揚</title></header><body><h1>有讀寫障礙　冇5**冇excellent<br>黃之鋒關心社會獲表揚</h1><p>【本報訊】「好學生要（文憑試）拎5**，操行excellent（優）？呢啲我通通都冇！」鏡頭前能言善辯的學民思潮召集人黃之鋒，原來有讀寫障礙，自認學業成績不太好，昨日卻獲司徒華教育基金頒發第一屆好學生獎。他認為，好學生並非只留在學校，學生亦應盡社會責任，「人人都講OLE（其他學習經歷），做學民思潮召集人就係我最好嘅OLE」。<br>司徒華教育基金第一屆「好學生．好老師表揚計劃」昨日頒獎，分別有六位老師及九名學生得獎。匯基書院中四學生黃之鋒，自小不斷克服讀寫障礙，以及記憶力弱等困難；另一方面，他在去年5月成立學民思潮，推動洗腦反國民教育科學生運動，號召28萬人次反對者參與佔領政府總部等集會，迫使政府改變政策。<br>學民思潮中的「學民」二字，意思為學生是社會公民。黃之鋒表示，學生未夠18歲無權投票，但仍有表達的權利，「過去15個月學會堅持，亦感受到生命影響生命，中學生唔係政治冷感，唔係只會搵補習天王。同學都好關心社會，關心國民教育科」。他強調，現時反洗腦運動只差埋門一腳，促請特首梁振英盡快撤回指引。</p><p>母陪背默《再別康橋》</p><p>過去15個月一直為反國教而努力，黃之鋒最想多謝媽媽，「暑假日日開會到凌晨時分，回家仍然有消夜同奶茶；佔領嗰10日，佢哋更要透過電視先見到個仔，但由始至終都從無怨言」。<br>黃之鋒面對傳媒能言善辯，原來經常敗在課堂默書上。「我有讀寫障礙，小三試過溫中文默書，溫到半夜三點，結果都係唔及格；到上年中四要背默《再別康橋》，阿媽幫手一齊背，最終背默仍然有一句唔記得」，黃之鋒最後僅僅及格。</p></body></html>
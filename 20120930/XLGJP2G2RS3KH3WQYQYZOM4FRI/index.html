<html><header><meta charset="utf-8"><title>孖寶賽車</title></header><body><h1>孖寶賽車</h1><p>《色慾都市》女主角莎拉謝茜嘉柏嘉（Sarah Jessica Parker），前日喺紐約同埋保母送一對孖女Tabitha同Marion返學，雖然呢對孖女係代母所生，但又好似有啲似莎拉，兩個都好鬼可愛。噚日阿媽莎拉要開工，保母就湊住對孖公仔去玩，佢哋兩個踩住滑板車喺度飛車，好彩仲夠晒安全戴晒靚靚頭盔，仲一人掛住一隻樹熊腰包喺車頭㖭。孖公仔仲要擺甫士鬥靚，第日可以跟阿媽入行啦。</p></body></html>
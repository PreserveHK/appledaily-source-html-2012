<html><header><meta charset="utf-8"><title>陳豪肉麻讚女友</title></header><body><h1>陳豪肉麻讚女友</h1><p>陳豪好易面紅，噚日佢喺尖沙嘴為化妝品宣傳，幫個女模按面就手震震面都紅晒，講起陳茵媺俾記者追問佢同廖碧兒嘅新聞，陳茵媺唔答起勢「叮」，陳豪笑住話：「幾可愛。」講完又面紅叫記者唔好寫，話好肉麻。</p><p>陳茵媺前晚就出席咗喺圓方舉行嘅電影《銅雀台》慈善首映，佢話中秋要開工，所以唔會同男友陳豪慶祝。</p></body></html>
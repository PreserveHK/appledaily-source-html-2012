<html><header><meta charset="utf-8"><title>吳卓羲攬錫Toby慣晒</title></header><body><h1>吳卓羲攬錫Toby慣晒</h1><p>吳卓羲（Ron）昨在筲箕灣為戚美珍（三嫂）主持的無綫飲食節目任嘉賓，Ron表示對着三嫂可無所不談，三嫂則說：「我哋只係傾吓屋企嘢，感情事唔講，其實後生仔拍吓拖，又未結婚，唔知點解要咁慘。」Ron指入行多年，家人只試過一次問及他的緋聞，他說：「一、兩年前，阿媽問我幾時結婚生仔，可能我係獨仔，但唔係催同迫。」Ron當時正跟張馨予拍拖，向他求證，Ron即扮儍：「呢啲我唔係好識計。」早前Ron到三亞拍劇被發現與人妻梁靖琪（Toby）在泳池攬錫，Ron解釋：「我哋識咗十幾年，一向都係咁玩，關係好似兄妹，我都識佢老公，佢都話冇影響佢哋感情，Toby仲打畀我安慰番我，總之下次會小心啲。」採訪、攝影：胡比</p></body></html>
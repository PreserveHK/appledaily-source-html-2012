<html><header><meta charset="utf-8"><title>巴黎直擊<br>陳慧琳巴黎睇騷撞衫贏晒</title></header><body><h1>巴黎直擊<br>陳慧琳巴黎睇騷撞衫贏晒</h1><p>潮媽陳慧琳（Kelly）香港時間前日晚上現身巴黎看時裝騷，穿上桃紅色喱士傘裙的Kelly非常搶鏡，可惜她與同場一名外國時裝人撞衫，雖然場面尷尬，但生了兩個仔的Kelly身材依然索爆，可謂贏晒。重視家人的Kelly騷後會即趕回香港與蝦餃仔和小龍包過中秋，一家團圓。</p><p>香港時間前日晚上潮媽陳慧琳出席巴黎舉行的Dior 2013春夏時裝騷，同場還有外國歌手Kanye West和內地女星孫儷、夏雨、陳數等睇騷，今次是Raf Simons為Dior擔任藝術總監的第一個女裝騷，Kelly騷後更與設計師於後台合照。</p><p>小龍包執哥哥舊衫</p><p>Kelly悉心揀選了桃紅色喱士傘裙亮相，非常搶鏡，穿上七吋高跟鞋，走路時一步一驚心。索爆的Kelly更吸引不少外國傳媒爭相拍照，可惜她與同場一名外國時裝人撞衫，場面尷尬。<br>Kelly今次飛巴黎三天，僅得數小時行街，她說：「都係買衫畀蝦餃仔同小龍包，細仔都有執哥哥嘅舊衫着，睇完騷即刻要趕返香港同屋企人過中秋，仲要趕住錄音出碟，之前四年掛住生仔。」</p><p>吳佩慈珍藏貴價裙</p><p>此外，台灣女星吳佩慈（Pace）亦飛到巴黎出席Chloé 60周年派對，曾為Chloé擔任設計師的老佛爺Karl Lagerfeld畀面出席，Pace自言是Chloé的瘋狂粉絲：「我一直都是品牌的粉絲，最喜歡Phoebe Philo時代的設計，小時候覺得好貴，現在很捨得花錢買，都有儲一件價值幾十萬的裙，希望可以一代傳一代。」<br>採訪：梁錦雯　攝影：葉君海</p></body></html>
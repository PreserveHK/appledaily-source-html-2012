<html><header><meta charset="utf-8"><title>馬國明俾女包圍</title></header><body><h1>馬國明俾女包圍</h1><p>雖然無綫劇《回到三國》播完好耐，但馬國明噚日喺烏溪沙擔任小學生啦啦隊比賽評判，一班小學生見到佢即圍住佢，仲猛叫佢劇中個名雲信，仲有個小學生問佢係咪好鍾意楊怡飾演嘅桑柔，搞到馬明唔知點答。</p></body></html>
<html><header><meta charset="utf-8"><title>轉變策略<br>經紀棄守二手力谷一手</title></header><body><h1>轉變策略<br>經紀棄守二手力谷一手</h1><p>QE3效應，樓市表現更為瘋狂，二手樓價不斷創出新高，發展商亦懶理政府出招，繼續與政府唱反調高價賣樓。今個中秋國慶長假期，更被視為發展商的賣樓黃金檔期，地產代理亦近乎棄守二手，空群出擊一手。</p><p>追車搶客險象環生</p><p>除了屯門瓏門及馬鞍山迎海做主力外，信置（083）等發展的大埔白石角豪宅項目海鑽，即使未賣得，但發展商不甘眼白白睇住其他行家賣樓「收錢」而做配角，昨也趁熱鬧開放示範單位試圖撬走部份客源，做定開售前準備工夫。信置昨午三時安排記者到現場參觀。現場所見，場面算是熱鬧，其間代理一見有靚車駛到，便衝出馬路追車搶客，險象環生。有代理表示，因有其他新盤發售，海鑽昨日都不算太多人，只是個別時段要排隊睇樓，就算排也毋須等太耐，最多只約15分鐘。事實上，每有大型新盤發售代理例必空群出擊，甚至不惜「封舖」棄守二手，全面配合發展商賣樓。有代理高層直言，由於現時二手缺盤情況極為嚴重，加上業主叫價「海鮮價」，日日不同，就算有客畀到價，隨時又反多10萬元，令二手越來越難做。新盤雖然競爭大，但發展商不會反價，加上現時市場上有多個新盤，代理自然不會放過這個搵大錢機會。至於恒地的深水埗曉尚，今日亦正式開放位於旺角百匯軒的示範單位，料掀起睇樓潮。</p></body></html>
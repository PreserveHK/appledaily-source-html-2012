<html><header><meta charset="utf-8"><title>競選特首時建議邊境免簽區<br>梁振英死撐無賣港「我企喺香港呢一邊」</title></header><body><h1>競選特首時建議邊境免簽區<br>梁振英死撐無賣港「我企喺香港呢一邊」</h1><p>【決戰東北】<br><br>【本報訊】「大話精」特首梁振英於去年競選期間，曾揚言開放邊境禁區予內地人免簽證進入，令外界質疑新界東北發展目的實為中港融合、割地賣港開路，但梁昨日出席電台節目時，反駁有關說法是「無稽之談」，辯稱外界指控屬「上綱上線」，又自詡面對中港矛盾時，他是「企喺香港呢一邊」。<br>記者：呂浩然、譚靜雯</p><p>梁振英昨日出席商台節目，大談上任90日感受時，被問到新界東北發展是否割地賣港、強推中港融合時，直指有關說法屬「無稽之談」，推說過去立法會發展事務委員會討論有關問題時，無人提出過割地賣港或赤化問題，又辯稱東北發展提出多年，目的是發展新界，解決土地供應問題，對於地產商強烈反對政府收回他們的土地發展，梁振英揚言「唔係地產商講就算數」，「發展商話我哋去收地嘅話就會違犯《基本法》，係咪違犯《基本法》，到真係打官司嘅時候，法官講咗先至算數，唔係地產商講就算數」。</p><p>稱指控屬「上綱上線」</p><p>主持人即質疑梁與左派關係密切，難免令港人覺得港府強推背後另有政治任務，但梁即力數自己上任以來，先後喝停雙非孕婦來港產子、提出港人港地、反對內地人來港做家庭傭工等，足證自己面對中港關係因資源分配問題有矛盾時，「我企喺香港呢一邊」，「因為我個人而拉到上綱上線話東北、新界係點樣割地賣港，最好去考究一吓我過去做嘅呢六、七件事」。<br>不過去年10月梁振英參選特首時，他與鄉議局會面時，曾介紹開放邊境禁區大計，讓內地居民免簽來港，「我哋家新界咪有個邊境禁區嘅，反正都係封住嘅，係咪第時可以容許大陸居民唔需要簽證，可以進入呢個邊境禁區」，明顯梁支持中港融合。<br>工黨張超雄批評，就算梁振英借雙非問題轉移視線，也不能掩飾他提出在邊境發展「特區中的特區」，容許內地人免簽來港的事實，而邊境禁區與新界東北接壤，難免令人覺得梁的言論前後不一，「佢都冇乜誠信，再矢口否認，只會削弱市民對政府嘅管治信心」。</p><p>若否認計劃應重新諮詢</p><p>打鼓嶺坪輋保衞家園聯盟成員李葆恆稱，梁振英的言論令她十分憤怒，「咁多以前嘅文件證明（割地賣港），點解佢仲可以否認呢？點解香港政府、佢作為管治嘅人，自己做過嘅嘢可以唔承認，我哋會覺得好失信心。」<br>反對香港被規劃行動組成員陳劍青指「特區中特區」、割地賣港等的概念均由梁提出，「佢自己建議出嚟，之後又話人無稽之談，睇返事實同埋之前嘅研究同數據，根本同佢嘅說法符合。」若政府否認是深港融合，應就有關發展計劃重新諮詢。</p></body></html>
<html><header><meta charset="utf-8"><title>花絮：中學校刊三萬七成交</title></header><body><h1>花絮：中學校刊三萬七成交</h1><p>林書豪呢期咁hit，所有關於佢嘅嘢都跟住俾人炒起。星期一有本有豪仔親筆簽名嘅中學校刊（圖），喺拍賣網站ebay俾人炒到4,800美元（約37,219元）成交。而曾經借過張梳化俾J.Lin嘅隊友費特斯亦好醒咁，即刻將張梳化相upload上Twitter，仲問有冇人想出價，乘機賺番筆！</p></body></html>
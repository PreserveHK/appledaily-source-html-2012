<html><header><meta charset="utf-8"><title>蘋機會：Windows7雙核平板　高解像煲片</title></header><body><h1>蘋機會：Windows7雙核平板　高解像煲片</h1><p>搭車得閒嗰陣，搵部平板睇電視、上網，幾乎係指定動作！其實，唔應該將平板局限於影音娛樂，好似新返呢部ToshibaWT200，就內置PC級數嘅Windows7系統，處理器更採用1.6GHz雙核心，相等於兩個腦袋齊齊運作，再加上高解像度IPS靚芒，畫面細緻度高，煲片一流！<br><br>記者：陳國輝<br>攝影：蔡家輝<br>Model：Irene</p><p>同電腦無分別</p><p>10吋再加上1,366×768高解像IPS靚芒，肯定係賣點之一；不過，WT200重量達到730g，厚度亦有14mm，比起iPad或者GalaxyTab等平板更有份量，莫講話女仔，男仔都未必習慣！但講到分唇，內置Windows7Professional系統，比Android自然更多花臣，例如用Word、Excel，上網睇Flash網頁等，基本上同電腦無分別；機身底面配置咗Webcam以及300萬像素鏡頭，最難得佢竟提供風景、微距、美白等各種模式，對經常要處理公務繁重嘅女士們，會否係另一賣點？</p><p>畫面細睇</p><p>6款虛擬鍵盤任篤</p><p>當你用Word打字，好快會發現WT200少咗個鍵盤！為咗慳位，佢只提供虛擬鍵盤，但大大話話加埋都成6款，包括26個英文字母、純NumPad以及兩者結合等。另外，若嫌鍵盤Size太細，無法雙手並用嘅話，可以將鍵盤一分為二，分佈於屏幕兩側，睇落又真係幾方便，但要時間習慣了。</p><p>BodySnap</p><p>Profile</p><p>系統：Windows7Professional<br>處理器：IntelAtomN2600（1.6GHz）雙核心<br>記憶體：2GBRAM　<br>容量：64GBSSD<br>屏幕：10吋IPSCSVLED多點觸控屏<br>端子：USB2.0×1、SD、micro-HDMI<br>體積/重量：270×175.5×14mm/730g<br>查詢：其士（29533555）</p></body></html>
<html><header><meta charset="utf-8"><title>李居明盡力救新光</title></header><body><h1>李居明盡力救新光</h1><p>陳寶珠將於4月假文化中心演出10場舞台劇《紅樓夢》，玄學家李居明昨出席有關記招，他表示就新光戲院結業，有網民發起三圍行動，包括圍業主、圍特首及圍戲院，李居明望網民暫緩行動：「我冇業主電話，噚晚（前晚）八和顧問梁先生打畀我，幫我聯絡到業主，約咗今日（昨日）見面，希望搞遊行或三圍行動嘅人畀多7、8日時間，等我同業主再傾。」<br>陳寶珠偕有份演出的蔣文端、導演林錦堂齊現身，獲近百戲迷到場支持，寶珠姐說：「同端姐（蔣文端）合作有壓力，因為佢係國寶級，但佢有豐富經驗，一定幫到我，大家已經開始傾演出細節，自己未做過《紅樓夢》，成場戲要換7套衫，衫服以清淡為主。」採訪、攝影：魯萍</p></body></html>
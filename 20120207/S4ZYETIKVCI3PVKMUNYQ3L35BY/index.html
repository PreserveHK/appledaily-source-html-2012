<html><header><meta charset="utf-8"><title>馮仁昭四圍超：洪卓立家族爆爭產 - 馮仁昭</title></header><body><h1>馮仁昭四圍超：洪卓立家族爆爭產 - 馮仁昭</h1><p>謝雪心、洪卓立同胡渭康噚日去到九龍灣出席保良局活動，心姐話個女珈潁都好關心屋企老人家。講到珈潁幾時結婚，心姐話：「都唔急，隨緣喇！」佢仲話唔介意女婿係老外。同場嘅洪卓立話出席活動令佢諗起舊年過世嘅婆婆，仲自爆婆婆離世後惹嚟家人爭產，洪卓立話雖然公公健在，但年紀大難以插手管理，希望事件早日平息。</p></body></html>
<html><header><meta charset="utf-8"><title>北京<br>趙薇B醒目緊隨大人</title></header><body><h1>北京<br>趙薇B醒目緊隨大人</h1><p>趙薇愛女小四月，真係贏在起跑線，有個有米老竇，又有阿媽錫錫，今後生活完全唔使憂。日前，有內地記者喺北京南站發現趙薇架豪華房車，架車一路駛去趙薇嘅高級公寓停低，司機先從車上搬出架BB車，之後有兩位老人家落車，仲抱住個小女孩，原來就係趙薇愛女小四月。當日小四月着住條白色裙仔，襯白鞋白襪，佢一落車就跟實老人家側邊，認真醒目。<br>撰文：林妃</p></body></html>
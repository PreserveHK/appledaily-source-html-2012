<html><header><meta charset="utf-8"><title>柯震東撩蕭亞軒背</title></header><body><h1>柯震東撩蕭亞軒背</h1><p>【台東】<br>現年21歲嘅柯震東同大佢12年嘅蕭亞軒今年1月傳出姊弟戀，雖然冇人睇好，但佢哋越愛越火辣，上月14日俾人踢爆搵班朋友做掩護，去咗台東兩日一夜遊，</p><p>喺餐廳度仲不避嫌坐埋一齊，其間戴帽嘅柯震東無聊時，熟晒手勢咁用手指撩只係着背心嘅女友背脊，鬼咁溫馨，之後成班人就喺民宿過夜，柯震東同蕭亞軒已去到過夜階段，親密關係唔使多講啦。撰文：丁寧</p></body></html>
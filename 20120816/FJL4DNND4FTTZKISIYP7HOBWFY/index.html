<html><header><meta charset="utf-8"><title>$1平霸龍蝦上湯浸夠嫩口</title></header><body><h1>$1平霸龍蝦上湯浸夠嫩口</h1><p>一年一度的美食博覽，由今天起一連五日舉行。今年$1筍貨不多，除了安記$1鮑魚盆菜外，還有鴻星每天限推100隻、約重400克的波士頓龍蝦，這隻小龍蝦最適合上湯煮，夠晒香口。未能搶及$1筍貨的朋友不用氣餒，因為今年大會特設晚市着數展區，所有產品均平於半價！<br>記者：陳芷慧<br>攝影：蔡家輝、林栢鈞、潘志恆<br>示範：香港逸東「智」酒店Yagura日本餐廳總廚湯均武及鴻星海鮮酒家鍾文波</p><p>上湯波士頓龍蝦</p><p>鴻星推出的$1波士頓龍蝦，每隻約重400克，鴻星海鮮酒家（時代店）廚部主管鍾文波師傅教路，400克重的龍蝦勝在肉質鮮嫩、爽口，用上湯煮或蒜茸清蒸最正，今次波哥將龍蝦拉油後不但肉質爽滑，經上湯一煮，鮮味無窮。<br><br>材料：<br>波士頓龍蝦（400克）1隻、生粉適量<br>上湯：乾葱/蒜茸/葱花/紹興酒各1茶匙、牛油30克、清水少許、生粉水適量、上湯500毫升<br><br>做法：<br>1.龍蝦開半、取膏，切出箝、除腳，龍蝦膏與龍蝦分別備用。<br>2.龍蝦撒上生粉，下滾油中略拉油，瀝油，備用。<br>3.做上湯，燒熱鑊下油，爆香乾葱、蒜茸、葱花，下牛油煮溶，落紹興酒、上湯略煮，龍蝦回鑊快炒一會，加蓋焗1分鐘，加清水、生粉水，再快炒即可，上碟。<br>4.保留原鑊上湯，下龍蝦膏浸至定形，淋上碟完成。</p><p>波士頓龍蝦，每隻400克重，每日限售100隻，售完即止。原價$196/隻<br>（鴻星集團，攤位編號：1D-B10）</p><p>加拿大海膽炒飯</p><p>加拿大海膽較一般海膽肥厚，入口豐厚鮮甜，一向做開批發的昇和食品，特別推出海膽優鮮券，每券有120克肥美海膽，於晚市着數特區更以$108發售。Yagura日本餐廳總廚湯均武便將這款加拿大海膽走油，然後用來炒飯，海膽入口結實，而且甘香滿溢。<br><br>材料：<br>加拿大海膽5件、洋葱（切碎）/葱花各10克、飯250克、蟹子適量<br><br>做法：<br>1.燒滾油，下海膽走油，可令口感更結實，瀝油。<br>2.燒熱鑊下油，爆香洋葱碎至金黃色，下飯炒至起焦，加葱花，海膽回鑊，開大火略炒，起鑊前加入蟹子炒勻，完成。</p><p>加拿大海膽（120克），可即場購買海膽優鮮券，於昇和食品公司換取海膽。<br>原價：$236/張<br>會場價：$118/張<br>晚市着數價：$108/張<br>（昇和食品，攤位編號：NB036）</p><p>咖喱鱈魚柳奄列</p><p>採用阿拉斯加鱈魚製成的三文治鱈魚柳，將鱈魚柳炸至外脆內滑，配搭咖喱奄列，簡直是一個完美的午點。<br><br>材料：<br>三文治鱈魚柳2片、雞蛋（拂勻）2隻<br>日式咖喱汁：日式咖喱醬180克、紅蘿蔔（切件）半條、洋葱（切片）半個、清水90毫升<br><br>做法：<br>1.鱈魚柳下滾油中炸至金黃色，瀝油，先上碟。<br>2.燒熱鑊下油，先爆香紅蘿蔔和洋葱，加入咖喱醬、清水煮開，備用。<br>3.燒熱鑊下油，下雞蛋煎熟，盛起，放在魚柳上，淋上咖喱汁，完成。</p><p>三文治鱈魚柳，味道香濃，肉質嫩滑。<br>原價：$78/盒<br>晚市着數價：$25/盒<br>（一方食品，攤位編號：NB041）</p><p>$1貨失色　主攻貴區</p><p>老實講，今年美食博覽展不如過往般$1賣通街。不過仍有$1筍貨，好似鴻星的波士頓龍蝦、安記的盆菜，安記潘生坦言：「今年經濟差，$1個盆菜，希望大家拎個意頭，開心吓！」搶不到$1貨不要緊，今年大會特設晚市着數特區（7pm-10pm），產品以平於半價出售，好似有加拿大海膽、日本大花菇等，都是不錯的選擇。上年增設的尊貴美食區，反應不俗，成為不少供應商的主攻地，好似一向以$1海鮮作招徠的KeiSan都大改策略，專攻尊貴美食區。KeiSan說：「現在香港人越來越懂吃，所以今年專注大搞尊貴美食區，推介貴價鹿兒島和牛及豚肉。」</p><p>即食至尊鮑魚盆菜<br>原價$650　特價$450<br>內有八隻溏心鮑魚、原隻花菇、元貝等，加熱10分鐘食得。今日頭20位顧客，可以$1選購。（安記，攤位編號1A-E02）</p><p>加拿大生凍龍蝦<br>原價：$288/隻<br>特價：$130/隻<br>龍蝦以超高壓技術，將殼和肉分離，能保持蝦身完整，解凍後可當刺身食。（一方食品，攤位編號3D-B13）</p><p>濃縮豬骨湯（10包裝）<br>原價：$55/盒<br>特價：$40/盒<br>由豬骨、野菜、海鮮精華濃縮而成，味道濃郁，以10份清水煮開，可作湯底或做茶漬飯。<br>（日健日本食品，攤位編號：1C-A18）</p><p>晚市着數</p><p>原隻大花菇（1磅）<br>原價：$168/包<br>特價：$49/包<br>日本出產，菇味濃郁，肉厚鮮美，口感爽滑。<br>（尚譽堂，攤位編號：NB014）</p><p>"Levante"Pomace意大利橄欖油（1L）<br>原價：$79　特價：$39.5<br>從橄欖果渣精煉後，再混和初榨橄欖油而成，適合煮食。<br>（VivaItalia，攤位編號：NB047）</p><p>尊貴美食</p><p>黑松露馬卡龍<br>原價：$35/個　特價：$80/4個<br>在朱古力漿中加入黑松露茸，冷藏成黑松露朱古力餡，配上馬卡龍，味道略甜之餘滿有松露香。<br>（AromasTruffle，攤位編號：3B-B06）</p><p>美食博覽<br>日期及時間：今日起至8月19日10am-10pm、8月20日10am-6pm<br>地點：灣仔香港會議展覽中心<br>門票：$25/位（3歲或以下小童及65歲或以上長者免費）<br>＊持公眾館門票票尾，可另付$15進入尊貴美食區</p></body></html>
<html><header><meta charset="utf-8"><title>網購：新派紙紮32格書櫃</title></header><body><h1>網購：新派紙紮32格書櫃</h1><p>對紙紮嘅嘢，唔知閣下有乜感想？要寫低名先屬於自己？你一定係老派人，北京朝陽有間「紙當家」，專出大型紙傢俬！可以有幾大？佢有一款名叫「大型多格書架牆/儲物壁櫃」，是由32個深身紙框砌成，如果以四格高×八格闊放置方法，就足有4,900×2,450mm，如果你住400-500呎小單位，隨時放佢唔落；不過由於佢玩自由組合設計，你可以客廳放一半、書房放一半亦無問題！</p><p>另一大擔心點，係負重問題，產品雖無標明，但見佢玩雙層紙皮設計，放半格滿書時會微微彎，都係當佢半個書櫃、半個Display架正路啲；價錢￥1,980，係爛咗都唔肉赤嗰隻！加上全紙箱物料製造，唔要時可以賣畀回收紙商，有錢入袋兼勁環保囉！<br>記者：朱崇德<br>購物網址<br> http://www.wowsai.com/goods/4065.html </p></body></html>
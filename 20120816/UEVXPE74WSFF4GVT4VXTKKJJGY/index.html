<html><header><meta charset="utf-8"><title>龍小菌出嫁</title></header><body><h1>龍小菌出嫁</h1><p>龍小菌同邵子風敬酒？結婚呀？哦，原來龍小菌要加盟黃金時代娛樂公司，噚日喺中環出席記者會時祝酒啫，近日同佢哋傳三角戀嘅蝦頭都有到賀，認真熱鬧噃。龍小菌有公司簽，除咗有新衫着之外，噚日仲chok埋多重影分身，全場有幾十個假菌，唔少得過尖嘴啲多啦A夢㗎。老闆吳君祥（即吳君如弟）同女朋友江美儀就話，暫時只係簽咗龍小菌一個藝人啫。<br>撰文：洪紅克</p></body></html>
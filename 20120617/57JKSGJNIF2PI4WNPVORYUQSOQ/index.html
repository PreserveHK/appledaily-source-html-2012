<html><header><meta charset="utf-8"><title>歐國盃求驗客︰波蘭球迷跨欄爆 - 求驗客</title></header><body><h1>歐國盃求驗客︰波蘭球迷跨欄爆 - 求驗客</h1><p>可能係因為歐國盃氣氛太熾熱，就連球迷睇波都睇到好興奮，想表現吓自己嘅體育才華！好似波蘭有位男球迷，佢初時企喺鐵欄外面，班朋友就喺入面；為咗貪方便去搵朋友，佢就博一博，試吓跨過嗰個有佢心口咁高嘅鐵欄，點知就老貓燒鬚，成個人撻咗落地下（圖），真係出晒醜！男人當然要面子啦，之後佢唔使人扶，即刻彈番起身，但睇佢仲腳步浮浮咁；兄弟，下次玩跨欄，小心啲呀！大家想睇吓佢點跌法，就可以去以下呢個網址： http://www.101greatgoals.com/gvideos/splat-polish-terrible-landing-trying-jump-fence/ </p></body></html>
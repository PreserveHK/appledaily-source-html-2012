<html><header><meta charset="utf-8"><title>蘋機會：歐國盃利器　醒老竇</title></header><body><h1>蘋機會：歐國盃利器　醒老竇</h1><p>十個男人九個對踢波感興趣，無論親自落場抑或齋睇，同樣興奮。歐國盃進入淘汰直路，更Crossover埋父親節，為表孝心，梗係花啲心思投其所好。其中now就推出用手機Tablet睇直播嘅App，就算老竇辛苦開完OT一樣有波睇，識做啦各位！<br><br>記者：韓繼聰<br>攝影：蔡家輝<br>Model：Eilse@InterplayWorkshop、Elaine、Benedict@now102台</p><p>直播隨時睇　OT無閉翳</p><p>雖然父愛總係被母愛搶過風頭，但其實父親的偉大同樣值得表揚。君不見雖遇四年一度歐國盃盛事，老竇們一係驚嘈住老婆仔女唔敢開大電視睇波，又或開OT養家趕唔切睇直播，可悲也！做仔女嘅好應該買番部Tablet，裝埋now隨身睇，俾老竇無論幾時都可以享受吓睇波樂。實試之吓，App直播超順且能保持高質聲畫，的確唔錯，不過，屋企就要係體育頻道組合嘅客仔先可以睇。<br>如果你想慳啲唔畀月費，另外亦有一個一次性付款嘅《nowEURO2012》App，只要19.99美金就可以睇到「近直播」片段，即係每隔兩三分鐘就有update新片睇。係就係無真正直播咁刺激，但呢個App贏在有更多鏡頭角度，同埋連直播都無嘅特別片段，HardCoreFans級老竇要有！</p><p>《now隨身睇》（iOS/Android，免費）</p><p>《nowEURO2012》（iPad專用，19.99美元）</p><p>邪道波　睇唔過</p><p>當然除咗正路頻道，網上亦有唔少邪門睇波Apps，好似「SMC南廣電視」、「PPTV」同「SopcastPlayer」，只要揀選有直播的頻道或URL即可睇波，但畫質差，又無廣東話旁述，最大鑊係不時斷線，入波先斷片就真係喊都無謂，你都唔想為慳少少做個忤逆仔啩？</p><p>其他父親節送禮精選：<br>最豪氣　高清電視免費睇歐國盃</p><p>話就話用手機Tablet睇波方便，但有得揀就梗係安坐家中睇大電視最正！如果你夠闊綽，大可買番部SamsungSmartTV畀老竇，隨機送三個月now體育頻道任睇，靚電視配精采球賽，爽呀！</p><p>查詢：Samsung（36984698）</p><p>中價位　愛隊玩到捧盃為止</p><p>買電視太豪，幾百蚊買隻Game都係心意啫！《FIFA12》出咗「EURO2012資料Pack」，球員Update晒、波衫都換埋，玩起嚟投入好多。就算老竇心水球隊出局，都可讓佢喺虛擬世界贏番次。</p><p>手頭緊　iPhone撐愛隊</p><p>禮物但求誠意，如果你窮到燶，百零蚊買個國旗手機殼畀老竇，一樣可以好開心。簡單國旗圖案，加少少Vintage風，用嚟撐愛隊絕對夠型！</p><p>查詢：<br>a.MusicCafeShopPro（25745800）<br>b. http://www.decomilk.com/tw/ </p></body></html>
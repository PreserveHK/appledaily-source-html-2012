<html><header><meta charset="utf-8"><title>蘋機會：㩒掣電動升高8mm　暗踭露Port位</title></header><body><h1>蘋機會：㩒掣電動升高8mm　暗踭露Port位</h1><p>新MacBookPro有Retina靚芒加身，搭上18mm厚度，儼然瘦身成功。一向玩激薄嘅Ultrabook陣營再加把勁，acerAspireS5整體厚度薄到只得11mm，連Port位都隱藏於暗格，用嗰陣才自動升起，呢種傾斜設計恍如為高踭鞋加墊，有創意之餘，斜斜哋打字仲就手啲㖭！<br><br>記者：陳國輝<br>攝影：林栢鈞<br>Model：Liz@Zmodel.com</p><p>隱藏端子令機身更薄</p><p>電動式Port位，簡直聞所未聞！但對於S5來講，呢項設計就稱之為「MagicFlipI/O」，仲喺CES2012攞獎㖭！概念源自僅11mm的機身厚度已無法容納多一個Port位，為咗唔想機身變厚，惟有在機尾位置「加建」，設計一個電動升降台，把Port位收起；你只要㩒下Keyboard粒掣，機身底部會自動升高，形如一隻高踭鞋，感覺好Tech囉！<br>當然，用起嚟方唔方便先最重要。MagicFlipI/O內收藏咗Thunderbolt、兩個USB3.0以及HDMI等插口，連散熱風扇都有，相當細心，仲唔驚俾人話薄機難散熱嘅問題㖭！但亦要注意，底部升高之後，成塊鍵盤也變得傾斜，更貼近桌面電腦嘅鍵盤斜度，就好似打開「大機」咁就手。</p><p>RAIDOSSD快5.29倍</p><p>除咗薄，S5亦講究速度表現。例如佢學似Lenovo、Asus等力谷嘅快速開機功能，喺SleepMode狀態下，只需1.5秒就能夠重新啟動，就算DeepSleep情況下亦只需6秒。同時，S5仲具備一個256GBRAIDOSSD硬碟，佢比起普通SSD的表現，讀檔時間快5.29倍，而抄寫及編輯影片嘅速度，也快多3.97和2.57倍，莫講話複製大容量檔案，自製小電影都無問題。</p><p>系統：Windows7HomePremium<br>處理器：IntelCorei7-3517UMCPU<br>記憶體：4GBDDR3<br>硬碟：256GBRAIDOSSD<br>屏幕：13.3吋TFTLCD<br>顯示卡：IntelHDGraphics4000<br>查詢：acer（25202000）</p><p>acer其他新成員<br>香檳金S3LuxuryEdition</p><p>激薄程度僅次於S5，佢厚13mm及重1.3kg，外殼採用香檳金顏色，比硬朗嘅炭黑色望落矜貴一點。強勁功能包括i7處理器、4GBDDR3記憶體以及在休眠狀態下以1.5秒開機。</p><p>打機用TimelineUM5</p><p>外形硬淨嘅M5，機殼用鋁合金製成，因此重量也達到1.8kg，唔算輕！最抵讚佢換上NVIDIAGeForceGT640M顯示卡，處理3D多邊形，甚至編輯短片嘅效能都比其他機強。</p><p>搶睇13.3吋UB大軍<br>LenovoUltrabookU300s</p><p>側邊採用凹入式設計，據講以書本為設計概念，厚度僅14.9mm，可謂非常薄；硬件包括Ultrabook必備i7處理器、4GBDDR3記憶體以及256GBSSD硬碟。</p><p>查詢：2CCompany（23328127）</p><p>AsusZenbookUX31E</p><p>其硬淨感覺唔只在雷射光面視覺效果，揭開蓋睇入面亦用上鋁合金物料製成，約重1.3kg；打側睇係一條弧形曲線，厚度由3mm至17mm不等，外形獨特。</p><p>查詢：AppleSolution（36925000）</p></body></html>
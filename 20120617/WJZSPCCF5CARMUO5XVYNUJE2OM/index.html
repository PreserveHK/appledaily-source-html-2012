<html><header><meta charset="utf-8"><title>「求職陷阱」 - 李碧華</title></header><body><h1>「求職陷阱」 - 李碧華</h1><p>據紀錄去年有七十多宗入世未深人士，應徵工作時墮入「求職陷阱」。今年個案肯定大增。茲有雙失中年，向有關當局控訴，並向各界揭露無良機構陰招，予青少年警惕，萬勿重蹈覆轍，兩頭唔到岸，還辜負了父母師長之期望。<br>雙失中年拒絕透露姓名及私下應徵過程──但所有私隱早已見報，多此一舉。據其慘痛經驗，盡見社會陰暗一面：──<br>（一）他在原來機構不獲重用，同事排斥，前途黯淡。秘密另覓副局長新工。<br>（二）有人向他招手，還道「機會很大」，方才去馬，若無誘惑怎敢博一鋪？<br>（三）為求新主青睞，不惜努力獻媚，大加吹捧，好話說盡。<br>（四）誰料面試不但外洩，還早洩，街知巷聞，連隔籬二叔婆都知。冇得唔認。<br>（五）招聘為名抽水為實，逼上培訓班，付出代價，被消費得一乾二淨慘過碌卡廿萬。<br>（六）騙徒火速劃清界線反口不認還堅拒回水。<br>（七）原主馬前覆水，新主始亂終棄，前行無路，後退無門，只怪一時天真，痛定思痛，惟有報警。</p></body></html>
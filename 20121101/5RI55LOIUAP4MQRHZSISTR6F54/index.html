<html><header><meta charset="utf-8"><title>趣趣地：保方哈囉喂扮相最爆</title></header><body><h1>趣趣地：保方哈囉喂扮相最爆</h1><p>萬聖節唔少人都會扮鬼扮馬，祖雲達斯班球星亦唔例外，日前官方嘅Facebook就鋪晒佢哋嘅萬聖節造型硬照。門將保方（圖）造型最爆，扮猛鬼街個Freddy入型入格；派路都唔執輸，變身蝙蝠俠入面嘅小丑。至於之前由曼聯轉會嘅小將保羅普巴，扮星戰前傳入面嘅赤武神，驚嚇度真係爆晒燈。</p></body></html>
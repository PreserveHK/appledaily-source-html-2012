<html><header><meta charset="utf-8"><title>中環在線：標準人壽單挑貝萊德 - 李華華</title></header><body><h1>中環在線：標準人壽單挑貝萊德 - 李華華</h1><p>英資標準人壽開到口要挑戰全球最大資產管理公司貝萊德（BlackRock）！標準人壽投資董事彭宏逖早排喺香港，話公司部署緊進軍亞太區市場，主攻央行、主權基金、私人銀行呢類機構投資者客戶，仲講明會以貝萊德為競爭對手。</p><p>進軍亞太區</p><p>標準人壽𠵱家管理資產2471億美金，相比貝萊德管理緊3.7萬億美金，都唔足7%。亞太區業務未站穩腳，就話挑戰霸主，仲唔係心口掛個勇字？！之但係，央行同主權基金嘅基金經理都係投資高手，能服侍佢哋都唔係泛泛之輩，話晒標準人壽1825年已經成立，有成187年歷史，貝萊德都唔可以掉以輕心。</p></body></html>
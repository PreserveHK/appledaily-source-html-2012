<html><header><meta charset="utf-8"><title>盈樂「流配」政治課 - 李碧華</title></header><body><h1>盈樂「流配」政治課 - 李碧華</h1><p>傳媒報道盈盈樂樂交配詐糊，是靈活又實際的政治課程。<br>話說每年三月是大熊貓發情期，盈盈出現陰戶紅腫、經常玩水及咩咩叫之姣狀。海洋公園已安排減少日照提早關燈還閉館製造寧靜環境，予之享受洞房花燭夜。樂樂表現積極、活躍、企圖飛擒大咬，但盈盈未能配合，牠倆又缺乏經驗，各懷鬼胎，還打起架來。為了補充消耗了的精力，園方已準備好蘋果竹筍等營養食物了。<br>眾目睽睽下，五度嘗試仍未自然交配成功，即使看來親暱又如何？「講就天下無敵，做就無能為力」，冇膊頭冇腰骨當然冇承擔，同醜聞纏身的政客不相伯仲，最終「流配」。<br>於是背後的專家們發功了。孤男寡女共處一室都沒戲？決定取得精液人工受孕。你們的事到底還是阿爺作主。至於能否順利懷孕誕下龍B？抑或只屬徒具姿態的假象？七月揭盅。到時香港新任特首亦如此這般誕生了。<br>所有阿爺的禮物：盈盈樂樂、開開心心、團團圓圓……這些大熊貓命運一樣。<br>讓你上個戲，又不好好幹，一鑊泡，惟有「人工」化到出晒面。
</p></body></html>
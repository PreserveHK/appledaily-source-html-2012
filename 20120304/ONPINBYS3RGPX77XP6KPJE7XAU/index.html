<html><header><meta charset="utf-8"><title>蘋機會：Xperia耳環Tag　一嘟開Wi-Fi</title></header><body><h1>蘋機會：Xperia耳環Tag　一嘟開Wi-Fi</h1><p>SonyEricsson分手後，Sony孤身走我路，雖然暫未見到有大幅變革，不過頭炮的XperiaS已經搶回Sony粉絲目光，重披精緻亮麗外形。加上人性化進階版NFC玩法，用家可以學似八通達嘟卡般就可開關常用功能，如Wi-Fi、藍芽、鬧鐘等，勁方便。<br><br>記者：許福合<br>攝影：譚盈傑<br>Model：Alia@PureModels</p><p>重披華麗衣裝</p><p>重新成為Sony手機，XperiaS機身上亦印番大大個「Sony」字樣，滿足晒粉絲的情意結之餘，機身設計採用一貫日系手機精緻的風格，4.3吋屏幕，10.6mm機身同樣好揸手。機底可見到三個Android常用鍵，仲有一段透明裝飾帶，在接電話、短訊時會發光，相當美觀。而機背有1,200萬像素ExmorR鏡頭，嘗試用來拍攝，從相機啟動到畫面反應都相當有驚喜，XperiaS在雙核機反應方面，已屬超班馬。<br>出廠時系統為Android2.3.7，而Sony將在第2季發佈Android4.0ICS的升級版，可望解決用家升級之憂。<br>XperiaS亦支援NFC技術，而且有更人性化用法，只需配搭1元硬幣大小的SmartTags，學似八達通一樣，貼近機背一嘟就可打開各式功能，如Wi-Fi、藍芽、地圖等，毋須四圍搵。預備幾個SmartTags放在屋企或辦公室，可因應環境切換需要嘅功能。</p><p>SonyXperiaS</p><p>處理器：1.5GHz雙核心<br>系統：Android2.3.7<br>屏幕：4.3吋（1,280×720）<br>鏡頭：1,200萬像素ExmorR<br>記億：32GB<br>查詢：Sony（82038863）</p><p>搶睇3月出籠配件（售價待定，3月尾推出）<br>SmartTags</p><p>一套有四個SmartTags，只要將Tag貼近機背，利用NFC，就可以識別，用家可以為每個Tag設定獨立App或一系列功能，以後只要輕拍機背，就可以開啟預先設定的功能。</p><p>SmartDock</p><p>專用底座實用娛樂兼備，可以將屏幕畫面輸出至電視，睇片睇相之餘，仲可以USB接駁鍵盤及手掣，隨時變身電腦及遊戲機。</p><p>SmartWatch</p><p>可透過藍芽與手機接駁，遙控操作部份功能，例如控制手機播歌，部份Apps亦可在SmartWatch上使用，如facebook、天氣及聯絡人等。</p><p>SmartWirelessHeadsetPro</p><p>具高質素的耳機，同時兼任音樂播放器，可使用SD記憶卡，當有來電時，可顯示來電者名稱等資訊。</p><p>同場加映：X兄弟拍住上（售價待定，第2季推出）<br>兩倍亮度</p><p>XperiaP剛在MWC2012發表，外形極似XperiaS，不過屏幕只有4吋，但因為加入WhiteMagic技術，可將屏幕亮度提升兩倍，同時能改善色彩。</p><p>潮玩色光</p><p>XperiaU針對年輕人，3.5吋機身，體形會較為輕細，當轉換桌面主題或影片時，機底透明飾帶會隨內容變色。亦是唯一可換電池的型號。</p></body></html>
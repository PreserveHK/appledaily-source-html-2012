<html><header><meta charset="utf-8"><title>「促進咗家庭和諧」許鞍華擬拍桃姐前傳</title></header><body><h1>「促進咗家庭和諧」<br>許鞍華擬拍桃姐前傳</h1><p>劉德華、葉德嫻主演的《桃姐》早前又獲獎，叫好叫座。真人版少爺李恩霖近日推出講述更多桃姐故事的新書，許鞍華表示有意開拍《桃姐》前傳，更開心指電影促進香港家庭和諧。</p><p>許鞍華、馮德倫、羅霖、陳煒、大家樂太子女陳浩寧和未婚夫趙益坤等，前晚在九龍Ritz-Carlton出席芝華士洋酒活動。</p><p>Roger賀葉德嫻</p><p>《桃姐》真人版少爺兼製片李恩霖（Roger）因片之名人氣升，他帶了自己用三個月寫的新書《桃姐與我》到場，他表示故事近似電影的前傳，葉德嫻早前又再得亞洲電影大獎影后，他說：「喜出望外，一浪接一浪。」<br>Roger表示已看了《桃姐》二十次：「每次睇都有唔同感覺，喺香港睇同喺意大利睇都唔同，有啲戲cut咗，好似桃姐瞓棺材、桃姐同街坊去恤髮都剪咗。」許鞍華表示未知會否將被刪情節收錄到DVD，許鞍華說：「家反應都好好，好似促進咗香港嘅家庭和諧，好多人帶阿媽、帶長輩去睇。」問到可會開拍前傳，她說：「可能會。」她指電影打破了個人紀錄，至於金像獎期待幾多個獎？她說：「冇呀，唔會諗有幾多個獎。」</p><p>馮德倫搵莫文蔚</p><p>同樣忙於拍片的馮德倫，坦言現時可以不再拍爛片，他近年全面轉做幕後，問到找演員可會預莫文蔚？他說：「有啱都會搵佢，我哋有聯絡，兩個星期前先食過飯，我都想自己快啲有另一半，越快越好。」<br>此外，偕未婚夫趙益坤到場的大家樂太子女陳浩寧，透露婚禮不會效法諸葛紫岐用卡通人物，她說：「我哋鍾意旅遊，可能會以旅行回憶為主。我係工作狂，5月5日結婚，我4號都仲返工。」採訪：梁錦雯<br>攝影：陳志嵐</p></body></html>
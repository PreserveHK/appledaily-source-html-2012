<html><header><meta charset="utf-8"><title>Kelly又生仔6磅半小龍包出爐</title></header><body><h1>Kelly又生仔<br>6磅半小龍包出爐</h1><p>娛圈喜事接踵而來，39歲的潮媽陳慧琳（Kelly）榮升第二任媽咪，小龍包出世了！昨日Kelly透過助手公布喜訊，小龍包重6磅半，貌似哥哥劉昇同樣有個蝦餃仔，老公Alex一直在產房陪伴在側，並親手為龍B剪臍帶及拍下出世過程片段。</p><p>陳慧琳誕下長子劉昇（蝦餃仔）後，一直希望追女，曾成功人工受孕懷孖女，但不幸地去年三月懷胎五個月的孖女宣告流產，Kelly經過三個月傷痛及調養身體，再接受人工受孕，成功懷有龍B，Kelly並稱龍B為小龍包。</p><p>老公剪臍帶</p><p>Kelly一直對外公佈預產期為四月，大前日Kelly還被本報拍到腹大便便接蝦餃仔放學，昨日Kelly的經理人公司突然以email及Kelly網站公佈喜訊：「小龍包今日出世喇！細佬重六磅半，母子平安，遲啲一齊同大家見面啦！」<br>正在醫院休息的Kelly透過助手Leo回覆本報，Kelly是在預產期內生產，老公Alex（劉建浩）早已向公司請假，昨日陪太太入院，入院後，Kelly隨即進行手術剖腹誕下細仔小龍包，Alex一直在產房貼心陪伴Kelly旁邊，親手為小龍包剪臍帶，又帶備攝錄機為小龍包拍下出世過程片段。<br>Leo並說：「雖然產房血淋淋，Alex一啲都唔驚，仲好興奮好鎮定，大仔蝦餃仔出世時，Alex都有入產房拍片同剪臍帶，Kelly見到小龍包出世好感動，但冇喊。」</p><p>產後精神好</p><p>因為麻醉藥未過Kelly傷口未算太痛，亦相當精神，暫時仍要臥床休息不能落地抱BB，Kelly覺得小龍包似爸爸？還是媽媽？Leo表示：「暫時仲未睇到，Kelly話小龍包同哥哥一樣下巴有個蝦餃仔，好似哥哥好可愛。」而今年七月將三歲的哥哥蝦餃仔因為要返學，暫時仍未睇到細佬，但已知道自己做哥哥了。<br>採訪：葉雪</p></body></html>
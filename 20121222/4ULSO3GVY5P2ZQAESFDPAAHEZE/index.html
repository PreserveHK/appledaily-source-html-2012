<html><header><meta charset="utf-8"><title>松岡掃貨巨星上身</title></header><body><h1>松岡掃貨巨星上身</h1><p>【中環ifc】臨近聖誕，好多公司都做緊季尾減價，唔少名人明星都出外shopping。<br>日模松岡李那前日下晝喺中環ifc嘅Zara同兩個女仔朋友掃貨，佢哋主攻頸鏈同上衣，當然唔少得減價貨，佢哋邊揀邊傾，不過松岡一發現俾人影相，就即刻巨星上身，戴番墨鏡問做乜影佢，查實如果做女模都冇人影，係咪仲驚呢？<br>採訪、攝影：吳耀輝</p></body></html>
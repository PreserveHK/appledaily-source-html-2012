<html><header><meta charset="utf-8"><title>隔牆有耳：三槍六彈論　<br>成龍被市民舉報藏械 - 李八方</title></header><body><h1>隔牆有耳：三槍六彈論　<br>成龍被市民舉報藏械 - 李八方</h1><p>自認讀得書少嘅成龍，繼中國人要管、香港示威遊行要管言論後，日前又自爆曾經喺香港用3支槍同6枚手榴彈對抗黑社會，即刻惹嚟非法藏械疑雲，佢知衰改口風話其實係30年前喺美國發生，信不信由你。</p><p>成龍呢單衰多口「露械」疑案，引起兩名自稱文員同中學生嘅男女市民關注，兩人對成龍嘅言行太睇唔過眼，噚日去警察總部報案，仲拎住啲「三槍六彈亂咁射」嘅標語，要求警方徹查。學生張小姐話，就算件事發生喺30年前，都要知道究竟係唔係喺香港發生，有冇人非法藏有或者棄置槍械，仲話成龍應該「被管治」。警方就話會了解事件。其實成龍可能都係想曲線幫自己套新戲《十二生肖》造勢啫，俾人鬧吓，都好過套戲落咗畫都冇人知吖。</p></body></html>
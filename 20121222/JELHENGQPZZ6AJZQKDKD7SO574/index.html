<html><header><meta charset="utf-8"><title>琦琦偕女買衫滑雪</title></header><body><h1>琦琦偕女買衫滑雪</h1><p>【銅鑼灣利園】任達華聖誕節要拍戲，老婆琦琦就帶囡囡Ella去韓國滑雪。前日傍晚6點半，兩母女帶埋工人去咗銅鑼灣利園買禦寒衣物，佢哋專攻童裝嗰層，Ella同媽咪一樣又高又瘦，成個小模特兒咁，佢哋一入到店舖，Ella即刻有衫試，估計琦琦一早幫個女揀定，之後三人又轉場，Ella不時企喺櫥窗睇display，後來琦琦發現有記者，急急腳畀錢走人。<br>採訪、攝影：吳耀輝</p></body></html>
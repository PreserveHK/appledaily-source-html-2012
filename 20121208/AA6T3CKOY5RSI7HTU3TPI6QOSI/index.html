<html><header><meta charset="utf-8"><title>馬上飛髮</title></header><body><h1>馬上飛髮</h1><p>愛爾蘭型男哥連菲路（Colin Farrell）呢排一直留喺紐約拍攝新片《Winter's Tale》，早幾日佢同埋片中女拍檔Jessica Brown走到入樹林拍攝一場騎馬戲份，哥連騎馬技術高超，不知幾有型。但係隻馬飛奔嗰陣，Jessica嘅一頭曲髮向天直豎，連蠟咗頭嘅哥連啲頭髮都失控飛起。到咗噚日哥連就單拖再拍騎馬場面，佢上馬嗰陣唔夠高搞到面容扭曲，後來仲手指指教訓隻馬㖭！</p></body></html>
<html><header><meta charset="utf-8"><title>劉謙被女友熊抱</title></header><body><h1>劉謙被女友熊抱</h1><p>【台北】魔術師劉謙同舊愛李蘊各自搵到另一半，劉謙大前晚喺台北就被影到同中國厲家菜餐飲嘅千金王希怡十指緊扣喺微風廣場行街。佢哋先喺一樓行名店，跟住就上咗五樓睇書，不過兩個人嘅手就從未放開過，睇書都唔例外。之後佢哋到樓上逛雜貨店，王希怡情到濃時忍唔住攬實劉謙。不過好快佢哋就發現有記者影相，兩個人就急步去咗停車場攞車離開。<br>撰文：李森</p></body></html>
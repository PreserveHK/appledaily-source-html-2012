<html><header><meta charset="utf-8"><title>隔牆有耳：<br>卿姐要求增聘手語繙譯員 - 李八方</title></header><body><h1>隔牆有耳：<br>卿姐要求增聘手語繙譯員 - 李八方</h1><p>關心時事嘅聽障人士，家睇住立法會開會都幾無奈，因為除咗立法會大會嘅口頭質詢環節有手語傳譯服務，其他環節以至動議辯論，都冇手語傳譯。</p><p>民主黨劉慧卿於心不忍，日前去信立法會行政管理委員會，希望請多啲手語繙譯員，等立法會各大小公開會議，聽障人士唔會好似睇默劇咁，唔知議事堂內激辯緊啲乜，同時又可以吸引多啲人入行做手語繙譯員，一舉兩得。<br>卿姐仲話為免各電視台再選擇性播冇手語傳譯嘅會議片段，建議行管會日後淨係畀有手語傳譯嘅片畀電視台播就算。<br>查實家班高官，講來講嚟三幅被；手語繙譯員可能做嚟做去，都係得嗰個動作咋噃。</p></body></html>
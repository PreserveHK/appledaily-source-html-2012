<html><header><meta charset="utf-8"><title>夏日求驗客：皇馬開操摩帥唔預卡維奴 - 求驗客</title></header><body><h1>夏日求驗客：皇馬開操<br>摩帥唔預卡維奴 - 求驗客</h1><p>喺香港，南華開操唔見羅生，而喺地球嘅另一邊，皇馬（上圖）周一開操亦唔見咗卡維奴同加高；至於係咩原因，大家都好易估得到，佢哋兩個都唔得教練摩連奴歡心，嚟緊都好大機會走人。中堅卡維奴雖然曾經係摩佬愛將，但家都成34歲，有傳佢會係莫迪歷交易的一部份，被賣到熱刺。加高上季都被外借到羅馬，而佢個位皇馬都有沙比阿朗素同紐尼沙軒，我求大俠估佢家都搵緊新東家。</p><p>另外，喺第一日操練，摩佬就已經上晝同下晝各操一節，相信班啱啱放完大假嘅球員都操到攤喺度。至於巴塞就遲皇馬一日，喺周二先至開操，呢次係新教練維蘭路華（圖右二）上任後嘅首課操練。</p></body></html>
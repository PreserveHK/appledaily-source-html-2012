<html><header><meta charset="utf-8"><title>馮仁昭四圍超：不忿被指唔滿座　亂翻舊賬黃貫中爆粗嚇記者 - 馮仁昭</title></header><body><h1>馮仁昭四圍超：不忿被指唔滿座　亂翻舊賬<br>黃貫中爆粗嚇記者 - 馮仁昭</h1><p>黃貫中（Paul）多年嚟同記者關係相當唔錯，但係自早前被記者追問佢同基督徒女友朱茵未婚懷孕，再加埋有報道話佢日前喺紅館開騷入座率只有七成，又嫌報道篇幅細後，Paul近日竟然狂鬧記者。</p><p>上星期演唱會後，Paul連日嚟喺網上話有報道針對佢，甚至連N年前Beyond解散，以及老父中風都話因記者起，又話記者推翻佢事業同詛咒佢老婆同BB。前晚Paul喺網上瘋狂留言話：「請聽清楚，我不怕你，繼續抹黑我啦，好快，你會後悔……因你將會好大鑊，係好X大鑊嗰隻，天皇都保你唔到。」</p><p>家強湊百厭仔</p><p>Paul仲寫人身攻擊嘅留言：「X爆你呀，咪俾我見到你，我也不想見到你，我雖唔打女人，但你點睇都係男人。我會張你個X樣俾我所有朋友睇……」<br>同為band友嘅太極噚日到商台接受訪問，對於Paul接受唔到入座率差嘅報道，佢哋話：「我哋都面對過呢啲報道，固然緊張想多人睇，但亦有外圍因素。」鄧建明又代Paul求情，希望大家唔好嬲佢。<br>至於同Paul傳不和嘅黃家強，闊佬懶理享受家庭樂，噚日喺微博貼咗細仔張相，相當可愛，仲話就算佢幾百厭，佢一笑就冧晒。</p></body></html>
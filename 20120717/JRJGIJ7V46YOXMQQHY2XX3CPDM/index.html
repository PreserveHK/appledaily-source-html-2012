<html><header><meta charset="utf-8"><title>獲高層引薦入無綫黃翠如處女劇擔正</title></header><body><h1>獲高層引薦入無綫<br>黃翠如處女劇擔正</h1><p>由有線轉投無綫的黃翠如將拍攝加盟後首齣劇集《心路GPS》，更擔正做女主角，並與陳展鵬及李司棋等做對手戲，可見她備受力捧，與翠如同出身自有線的好姊妹梁嘉琪在《心》劇只飾演翠如好友，認真同人唔同命。同時，有線娛樂台另一主播陸浩明亦將加盟無綫。</p><p>現年30歲的黃翠如早前獲有線前高層、現任無綫非戲劇製作總監余詠珊引薦加入無綫，甚得余詠珊愛錫的翠如一入無綫就備受器重，獲安排擔正做新劇《心路GPS》的女主角，並與陳展鵬及李司棋等做對手戲。</p><p>暗戀陳展鵬</p><p>翠如昨日到將軍澳電視廣播城為《心》劇試造型，劇中她會演製作助理，與飾演導演的陳展鵬有一段感情，而翠如會暗戀展鵬。與翠如同出身自有線的梁嘉琪，雖已轉投無綫多年，但卻沒好友般幸運，首部劇就做女主角，今次嘉琪在劇中飾演翠如好友，與現實一樣，對此翠如說：「好似現實生活中咁，大家會講秘密。」<br>翠如剛簽無綫時獲余詠珊帶她見綜藝科高層，並與曾勵珍有傾偈，當時珍姐表示會安排角色給翠如，翠如說：「當時佢話安排角色畀我，唔只一句對白，點知第一部就有咁多對手戲。」記者笑翠如後台勁，她謙虛說：「覺得唔好意思，我係新人，又怕冇經驗成日NG，家好似中頭獎咁，陳展鵬係我幸運星。」<br>問展鵬有否提翠如在無綫拍劇很辛苦？展鵬即醒目說：「唔辛苦，當係挑戰，唔覺係辛苦事，喺呢度一係做死，一係就嘆死，我寧願做死，如果辛苦可以呻，但之後都要繼續做。」他又指翠如不是新人，亦曾拍電影及主持旅遊節目，所以相信大家溝通沒問題，亦希望帶到翠如投入。</p><p>陸浩明過檔</p><p>今次拍《心》劇的監製李艷芳已離開無綫十多年，之後移民澳洲，現回流香港拍劇，可見無綫現嚴重欠缺人才。<br>另外，有線娛樂台的男主播陸浩明亦將轉投無綫。<br>採訪、攝影：楊潔雯</p></body></html>
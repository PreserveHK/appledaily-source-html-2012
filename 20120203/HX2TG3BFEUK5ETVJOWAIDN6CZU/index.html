<html><header><meta charset="utf-8"><title>fb二萬人反自駕遊</title></header><body><h1>fb二萬人反自駕遊</h1><p>【本報訊】擔心塞車塞到爆、道路不再安全、空氣更污染、違反交通規則之後又走數；短短兩日已經有超過二萬人加入facebook「強烈反對自駕遊下月摧毀香港」的群組，並發起本月12日在維園集會，本地司機則在維園外慢駛。</p><p>「仲唔成車咁掃奶粉」</p><p>群組發起人陳劍青指摘政府黑箱作業，「自駕遊下個月就開始，但政府一直冇問巿民贊唔贊成，又唔講細節，令到巿民跟本無可能評估自駕遊會對香港造成點嘅影響」。<br>他指落馬洲口岸、已規劃的蓮塘過境通道以及港珠澳大橋等跨境基建，落成後每日各可容數以十萬計內地車輛出入香港，由於港府無公佈此計劃詳情，故組織網上聯署，希望迫使政府檢討，稍後會印製反對計劃的貼紙公開派發，讓市民表態。<br>雖然運輸及房屋局表示下月開始的只是第一階段，亦只限香港私家車到廣東省旅遊，未有第二階段時間表，但環保觸覺主席譚凱邦疑慮難釋，反駁自駕遊一旦開始，沒可能不擴大，內地車輛肯定帶來各種問題。<br>其中一個加入群組的留言表示，「俾埋佢哋自駕旅遊，仲唔成車咁掃奶粉、尿片返上去賣」。自駕旅遊是特首曾蔭權，前年與當時的廣東省省長黃華華在粵港聯席會議中達成的協議。去年國務院副總理李克強訪港時公佈今年3月開始。</p></body></html>
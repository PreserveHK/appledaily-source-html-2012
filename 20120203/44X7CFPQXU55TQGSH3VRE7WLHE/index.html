<html><header><meta charset="utf-8"><title>趣趣地：廠迷垃圾袋喝倒采</title></header><body><h1>趣趣地：廠迷垃圾袋喝倒采</h1><p>喺星期六阿仙奴迎戰布力般流浪嘅英超聯，喺觀眾席上可能出現好多黑色垃圾袋，但咁樣唔係因為阿聯酋球場（圖）垃圾多，而係因為兵工廠球迷不滿球隊成績差，又唔擴軍，所以決定到時用黑色垃圾袋笠住球場嘅空凳，以示抗議；而且到時廠迷更加會大唱叫球會回水嘅歌㖭！</p></body></html>
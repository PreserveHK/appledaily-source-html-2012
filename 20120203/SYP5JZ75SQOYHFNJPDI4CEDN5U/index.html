<html><header><meta charset="utf-8"><title>委員心聲「義務管理俾人告，乜嘢世界」</title></header><body><h1>委員心聲<br>「義務管理俾人告，乜嘢世界」</h1><p>「10年係咁打官司，精神打擊好大！」美漢大廈一眾業主立案法團成員，自01年上場以來，面臨各種法律挑戰。其中一名委員劉先生無奈說，家人也問他何以繼續，但他認為若現在放棄，很對不起其他業主：「我哋義務服務大廈都俾人告，真係唔知乜嘢世界，自己都有少少氣餒㗎！」<br>支持他面對各種控訴的，就是一份滿足感，「你睇個大堂四部搞得幾靚？唔使業主另外夾錢㗎！自從我哋做法團委員以來，管理費大幅減少，管理得咁好，我都好有滿足感，所以我哋真係好唔想變番以前舊式管理制度」。<br>另一委員區小姐亦坦言面對糾纏不清的官司「好煩」、「無時安寧」，更曾消極過，「有啲唔了解內情嘅業主，都會勸我哋唔好搞咁多嘢，但最慘唔係我哋告人，而係俾人告，唔到我哋唔應付！」</p></body></html>
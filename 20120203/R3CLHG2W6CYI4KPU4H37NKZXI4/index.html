<html><header><meta charset="utf-8"><title>求驗客手記：摩帥選人冇港版亨利 - 求驗客</title></header><body><h1>求驗客手記：摩帥選人冇港版亨利 - 求驗客</h1><p>港足新帥摩力克上任後，話咁快今個月29日就要帶隊喺旺角場友賽中華台北。雖然港足名單要今日先正式公佈，但我求大俠收到風，得悉有9隊甲組隊有球員入選，且有唔少「驚喜」；驚嘅係傳聞首席華人射手、晨曦「港版亨利」鄭少偉意外落選，而喜嘅就係港隊新貴高梵、深水埗劉卓軒、港菁曾至孝等潛質小將入選27人初選集訓名單。<br>摩帥噚日偕足總CEO麥國棟首次與甲組隊會面，探訪地區球隊大埔後透露，港隊將於本月7日起逢周二操練，賽前兩日更會集宿訓練。麥國棟透露，未來10日將會有關賽事嘅推廣同門票推出；嚟緊下禮拜亦會繼續拜訪屯門、晨曦等甲組會，聽取更多意見，改善本地波。</p></body></html>
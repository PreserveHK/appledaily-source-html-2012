<html><header><meta charset="utf-8"><title>千嬅有味笑話慶生</title></header><body><h1>千嬅有味笑話慶生</h1><p>楊千嬅今日38歲生日，腹大便便的她昨日和余文樂及導演彭浩翔到W酒店接受內地傳媒訪問，宣傳新戲《春嬌與志明》。樂仔捧蛋糕為千嬅慶祝，她即許願切蛋糕。問她喜歡生男或女？千嬅說：「真係冇關係，最緊要係健康。」樂仔即大叫：「可能係龍鳳胎。」</p><p>樂仔談到千嬅有BB，即笑說：「我有被騙嘅感覺，因為拍戲時佢一直話忙，拍戲之餘又綵排演唱會，又做唱片宣傳，佢不停話見老公嘅時間都冇，點知轉個頭就百發百中，命中率真係太高。」<br>之後三人大講三級笑話，千嬅笑說老公常做運動，彭浩翔即搶白說：「邊方面嘅運動？」樂仔搭嘴說：「喺邊度做運動？」另外，千嬅亦在微博貼上老公丁子高陪同切蛋糕的恩愛合照。<br>撰文：丁寧</p></body></html>
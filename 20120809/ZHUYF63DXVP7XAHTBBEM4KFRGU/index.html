<html><header><meta charset="utf-8"><title>天體物理學博士玩跳水</title></header><body><h1>天體物理學博士玩跳水</h1><p>史蒂絲包維（左）代表英國出戰單人10米台，雖然喺星期三初賽只係排20入唔到準決賽，但可以參加到奧運始終算係作為運動員嘅一大成就。包維另一個身份，原來係劍橋大學嘅天體物理學博士生，曾經喺兩年前發表過一篇講有關測量星系團質量嘅論文。包維為備戰奧運一星期要練6日跳水，咁忙都仲可以兼顧讀書，都相當唔簡單。</p></body></html>
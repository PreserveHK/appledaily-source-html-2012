<html><header><meta charset="utf-8"><title>私駕路：1:1F1　810小時逐粒砌</title></header><body><h1>私駕路：1:1F1　810小時逐粒砌</h1><p>車主們近日應該收到不少求助電話：「你幫我換法拉利啦！」咁富貴？最平$20有交易，所講的是Shell推出的法拉利LEGO模型車仔。</p><p>此外，Shell今次企劃重頭戲還有將一部花了810小時心血砌成的1:1LEGO法拉利F150oItalia帶到港作首站展覽，令LEGO迷同F1迷大開眼界。<br>記者：許維雅<br>攝影：林栢鈞<br>模特兒：Rika@GME</p><p>真車一樣坐得進去！</p><p>一級方程式賽車於香港十分少見，用LEGO砌成的F1自然令街坊起哄。上星期六，Shell為宣傳8月至9月期間入油換領法拉利LEGO模型的活動，專誠由捷克運來一部跟法拉利F150oItalia1:1原大的LEGO模型於旺角遊街示眾，立刻引來男女老幼瘋狂舉機拍照。由Shell提出概念，到LEGO拍板接受今次挑戰，至完成今次創舉，整部LEGOF1花了七個月時間。全車尺碼達5,400×2,000×1,200mm的模型，淨車重達700公斤，比真的F150oItalia更重！整架模型是由LEGO捷克基地組裝，然後原架運抵到港作全球展覽首站。像真度極高的LEGOF1，無論車頭擾流、車尾定風翼，還是流線車形都跟真車十分相似，配上真的賽車胎、安全帶及軚環，遠看幾可亂真。以為所有模型都只能遠觀？呢部LEGOF1就勁在可以好似真車一樣咁坐落去，所以大家千祈唔好錯過下周末於沙田的LEGOF1展覽！<br>展覽日期：8月18日至26日<br>地點：沙田新城市廣場三期地下</p><p>百萬塊LEGO砌F1？</p><p>呢部F1究竟用了幾多塊LEGO砌成？暫時是秘密！皆因Shell於網站搞了個競猜活動，獎品包括$3,800油券及全套LEGO法拉利車仔。毫無頭緒？除之前提過的尺寸資料可作參考，我哋仲得知LEGO透過電腦分析砌法後，團隊總共用了810小時先砌完。此外，我哋更找來兩位資深LEGO迷Andy和William為大家指點迷津。</p><p>LegendBricks創辦人Andy：「最難砌是要用LEGO磚勾畫出1:1的賽車外形。肉眼睇呢架車完全無縫，表示唔係分開頭中尾逐部份砌的。我估用了一百至二百萬件磚塊！」</p><p>LegendBricks會員William：「呢個模型應該係空心，若然實心就太重喇，不過即使空心都應該有百幾二百萬件，因為佢有用一片片的細件。成架車跟足真車尺寸來砌，好勁！」</p><p>街坊齊齊估</p><p>$20換法拉利LEGO車仔</p><p>與法拉利賽車隊關係緊密的Shell，為慶祝合作超過60年，找來LEGO合作推出一套六款法拉利模型車仔，全是法拉利最具標誌性的型號。最令車迷着迷的也因為每部車仔均有迴力摩打，更笑言動力可將一架30克重的模型車推動兩米遠，相等300匹馬力！即日起至9月30日，入ShellV能量汽油滿$400即可以$20換購，入ShellFuelSave汽油$400就要加$35換購。集齊六款模型車包裝袋，更可免費獲贈LEGO限量版車隊人物組合一套。查詢： http://www.shell.com.hk/LEGO </p></body></html>
<html><header><meta charset="utf-8"><title>Sammi戀上缺氧病壞</title></header><body><h1>Sammi戀上缺氧病壞</h1><p>鄭秀文（Sammi）和古天樂主演的新戲《高海拔之戀II》即將上映，Sammi再度跟古仔合作，默契十足，她回想當日戲中情景不禁笑說：「古仔一向都好有喜劇感，今次佢都有幾個場口係令我忍笑忍得好辛苦。好似當中有一幕係佢啱啱到香格里拉，未適應氣候搞到缺氧要吊鹽水，佢右手拎住個點滴、左手拎住支酒，單係造型已經好好笑。」</p><p>至愛香格里拉</p><p>此外另有一場Sammi要坐在古仔電單車尾，此幕難免令人想起Sammi當年跟劉德華拍戲時，她亦坐過華仔電單車尾，Sammi表示與華仔跟古仔坐電單車的感覺很不一樣：「當年坐華仔車尾，感覺梗係正，不過今次同古仔坐，感覺係仲好玩，可能因為喺香格里拉風景靚，吸啖空氣都清新啲，所以印象係好深刻！」<br>撰文：葉雪</p></body></html>
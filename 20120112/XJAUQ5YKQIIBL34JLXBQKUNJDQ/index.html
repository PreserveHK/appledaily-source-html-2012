<html><header><meta charset="utf-8"><title>斥法拉唔尊重諸葛紫岐含淚認小產</title></header><body><h1>斥法拉唔尊重<br>諸葛紫岐含淚認小產</h1><p>Neway大細新抱陳法拉和諸葛紫岐（Marie）一直傳不和，早前Marie傳小產，法拉代她否認，似令不和升級。Marie昨日自小產傳聞後首次亮相，更出席求子主題活動，她當場兩度激動落淚，對於法拉笑住代她否認小產，Marie說：「我哋全部都笑唔出！」</p><p>諸葛紫岐盛傳上月外遊時小產，她昨日終在將軍澳商場亮相，和大住肚的陳自瑤出席以求子為主題的活動，認真傷感。諸葛穿上貼身裙及4吋船踭鞋，左手無名指戴有代表已婚的戒指，雙手戴上多串佛珠，甫到場已眼紅紅，全程強顏歡笑。</p><p>「全部笑唔出」</p><p>活動上，準媽媽陳自瑤開心說證實陀女，Marie則一面聽一面忍淚，最終忍不住轉身拭淚，之後陳自瑤輕拍Marie手臂安慰。<br>Marie事後接受訪問，記者向她求證小產傳聞，她即淚如泉湧，並氣若游絲說：「其實唔開心嘅嘢，唔想再講。」再追問傳聞真偽時，Marie輕聲說：「係真。」她謂完成手頭上的工作會放假，調理身體。傳聞Marie懷胎一個多月，問她BB到底多大，她哽咽指不想再講，只望勇敢面對。<br>同門妯娌陳法拉早前曾笑着代Marie否認小產，對此Marie說：「唔想評論其他人嘅行為，我覺得有啲嘢唔係攞嚟講笑，我哋全部人都笑唔出。」問Marie會否自覺疏忽而影響胎兒？她說：「調理番身子，再努力。」她謂醫生叮囑她多休息，不要情緒激動。至於活動以求子為題，Marie謂前日才得知，話口未完，又轉身喊，停了十秒才繼續受訪。</p><p>傳法拉08秘婚</p><p>Marie早排被發現在內地有6個身份證及10個不同名字流傳，她說已交由律師處理，不擔心被不法份子利用，又指自己不清楚事件。昨日又有傳法拉在08年已秘密和Neway大少薛世恒結婚，更收了豪宅作聘禮，對此Marie憎表示：「我唔想再講關於佢嘅嘢。」之後Marie就火速離開。<br>採訪：林嘉慈<br>攝影：陳慧安</p></body></html>
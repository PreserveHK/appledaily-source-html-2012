<html><header><meta charset="utf-8"><title>辦年貨特集之平掃家品：$888任執3件</title></header><body><h1>辦年貨特集之平掃家品：$888任執3件</h1><p>埋嚟睇、埋嚟揀，好抵呀喂！年近歲晚，好多家品店同百貸公司都開始做新春特價，幫大家全屋去舊迎新！但度度都減價邊度先係最抵？我哋就同大家搵啲至平至抵，實行要大家使錢使得最精明，未到龍年已經有錢賺！<br><br>記者：陳家蕊<br>攝影：蔡家輝<br>Model：Benson、Winkie@PureModel</p><p>特價家電　自由配搭</p><p>沙田一站式家居廣場HomeSquare，於即日至2月12日舉辦《HomeSquare名店賀歲折慶》，場內逾30間知名傢俬、床寢、電器燈飾及廚具名店統統都有折！當中最搶眼係「太平家庭電器」推出$888、三件電器大優惠！喺指定十幾款電器中，任你揀三件；實用首選我會揀暖風機、吸塵機、電磁爐、熱水瓶同電蒸爐等；屋企細哽唔落三件？可以搵姨媽姑姐開心Share啫，而且發！發！發！有噱頭又有好意頭！</p><p>精品電器　地攤價<br>回本精選！</p><p>實用必買</p><p>耐用之選</p><p>靚床單　大小通吃</p><p>新年新開始，好多人都鍾意換張新床單！HomeSquare雅蘭床褥專門店玩咗個最低三折大減價，熱門搶手相信係金枝玉葉床單！除咗可以攞返個發財好意頭，仲可以為房間增添貴氣；家有小朋友者，亦可揀選喜羊羊系列。</p><p>宜家食具　平過$10店</p><p>宜家嘅衣櫃、枱凳一直以平靚正響朵，不過今個新年好似想話埋畀大家知，佢哋食具嗰邊都好強勢，煮開年齋必用Flammig，底面不銹鋼、中間夾層鋁，靚仔之餘，煮食物不易燒焦或者黏鍋；慳家首選仲有Nordby茶杯，$19.9、四隻，靚過又平過$10店囉！</p><p>$2,596全個客廳換新裝</p><p>新年想屋企有新面貌，下下裝修又貴，新年動土又唔好意頭。實惠剛啱做緊個歲晚優惠，有三樣大型傢俬做緊六折，幫你成個客廳轉換新形象，都係二千幾，極心動！</p><p>查詢</p><p>a.	太平家庭電器（26990345）<br>b.	雅蘭床褥專門店（27322929）<br>c.	宜家家居（31250888）<br>d.	實惠家居廣場（22878388）</p></body></html>
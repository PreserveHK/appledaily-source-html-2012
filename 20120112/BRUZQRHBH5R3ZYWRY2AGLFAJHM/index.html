<html><header><meta charset="utf-8"><title>特稿大孖火爆　細孖上進</title></header><body><h1>特稿<br>大孖火爆　細孖上進</h1><p>自出娘胎，可雪與可盈樣子如餅印，但性格迥異，命運亦大不同。細孖可盈乖巧上進，大學畢業後成為傑出導遊，生活穩定。大孖可雪愛蒲，爛飲、仔樣樣齊，因性格火爆易衝動，09年曾在夜蒲時爆樽傷人，被判守行為12個月，如今更一時衝動跳橋身亡，傷透家人心。</p><p>曾爆樽傷人判守行為</p><p>據認識大細孖的人士爆料，可盈與可雪就如一個「天使」，一個「魔鬼」。可盈又乖又文靜，自幼勤力讀書，現任職導遊，每月給父母家用；反觀可雪則有點藝術家性格，時常流連中環蘭桂坊及尖沙嘴的士高、K場及酒吧，情緒大起大落，他形容是「一撻即着」的烈女，熟悉她的朋友與她飲酒時，都怕「辣㷫」她而再次爆樽，只會叫罐裝啤酒。<br>他說：「可雪會妒忌妹妹嘅成就，及屋企人錫佢，但姊妹情深，喺佢銀包始終放咗兩姊妹合照。」此外，可雪男友昨在醫院透露，與可雪拍拖兩年，雖無結婚打算，但感情好好，慨嘆：「都係飲醉酒累事。」<br>可雪的青春如泡在酒精中，為醉酒付出不少代價。09年3月7日，她偕友蒲葵涌一酒吧，同行26歲男友人擔心她飲醉相勸，可雪竟大發脾氣，執起玻璃樽將對方扑致頭破血流，最後被判守行為12個月。<br>《蘋果》記者</p></body></html>
<html><header><meta charset="utf-8"><title>趣趣地：利記拒賤價回售卡路爾</title></header><body><h1>趣趣地：利記拒賤價回售卡路爾</h1><p>利物浦上年從紐卡素以3,500萬鎊收購安祖卡路爾（圖），可惜呢位前鋒一啲都唔對辦，正選席位不保，最近就有傳紐記想用番1,000萬鎊回購番呢位23歲中鋒，利記當然唔係儍仔，一來一回唔見2,500萬鎊，梗係拒絕交易啦。</p></body></html>
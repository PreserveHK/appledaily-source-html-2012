<html><header><meta charset="utf-8"><title>嘆《年少無知》遲上榜黃德斌：未聽過《Chok》</title></header><body><h1>嘆《年少無知》遲上榜<br>黃德斌：未聽過《Chok》</h1><p>憑熱爆劇集《天與地》而人氣急升的黃德斌近日工作不斷，前晚他以表演嘉賓身份到荃灣獻唱《年少無知》，即時令全場觀眾起哄。對於網友批評《年》曲的受歡迎程度大勝林峯的金曲金獎歌《Chok》，黃德斌坦言也未聽過《Chok》。</p><p>近期因無綫劇《天與地》帶挈而人氣爆燈的黃德斌，知名度大增，多了不少搵錢機會，前晚他便到荃灣擔任「仁濟慈善雙周慶功宴」的表演嘉賓，他在現場演繹爆紅歌曲《年少無知》，大受現場觀眾歡迎，全場起哄。<br>對於網民狂轟林峯憑《Chok》一曲奪《勁歌》總選的金曲金獎，反而熱爆全城的《年少無知》卻沒獎，《天》劇另一男主角林保怡日前直認未聽過此歌，黃德斌也附和說：「我都未聽過，但知道有首歌叫《Chok》，我有聽過林峯嘅歌，人哋開演唱會都開咗，可能係網上投票呢。」</p><p>喜觀眾鍾愛</p><p>至於《年》曲hit爆，卻未受無綫重視，雖然現時已打入勁歌金榜，卻給人後知後覺之感，黃德斌謙虛說：「對我呢啲人嚟講，咁好成績好開心，係甜品，如果頒獎就應該頒畀黃貫中同林若寧，成首歌都因為《天與地》效應，不過早啲上榜對部劇都有幫助。」<br>黃德斌打趣表示可能下一個頒獎禮會有獎攞，但強調這個可能是另一個奇迹，不過他開心現時出街有不少人唱《年》歌，他說：「之前做嘢，有個五歲小妹妹玩iPhone，原來佢係咁聽《年少無知》，真係好開心。」<br>採訪：楊潔雯　攝影：黃偉雄</p></body></html>
<html><header><meta charset="utf-8"><title>杏兒低胸踩華姐場樂易玲傳離職過邵氏揸弗</title></header><body><h1>杏兒低胸踩華姐場<br>樂易玲傳離職過邵氏揸弗</h1><p>無綫自六叔邵逸夫賣盤予殼王陳國強後，人事變動頻頻，繼總經理陳志雲辭職遊學後，另一六叔六嬸得力助手樂易玲亦盛傳已於周初正式請辭，過檔邵氏電影做掌舵人，不過昨日樂易玲在九龍灣出席中華小姐活動，言笑晏晏，未看出端倪。</p><p>自殼王陳國強及台灣女商人王雪紅去年入主無綫後，不時傳出高層人事變動消息，其中包括製作資源部總監樂易玲，近月屢傳她將隨邵逸夫及方逸華引退無綫，轉到邵氏電影做話事人，一度盛傳她去年11月離職，但她一再否認。</p><p>傳本周初遞辭職信</p><p>近日再傳樂易玲本周初遞辭職信，因她是高層需6個月離職而附上支票離職，但這只因手續問題，實際她與無綫仍保持良好關係，而她將於4月返邵氏上班。另去年已過檔nowTV的何麗全，其非戲劇分部總監空缺一直懸空，至本周一，曾任無綫收費電視主管的余詠珊正式埋位，前日無綫總經理李寶安召集所有綜藝科監製跟余詠珊見面。<br>記者就離職一事向樂易玲求證，她回覆時說：「11月又傳我走，1月又傳，唔係第一次啦！再傳都冇人信，連讀者都唔信。」無綫外事部副總監曾醒明亦說：「鄭重否認有呢件事，樂小姐手上有好多大型項目，包括中華小姐競選、電影、福祿壽演唱會，新任務一波接一波，雖然繁重，但係佢做得好開心。」樂易玲昨日在九龍灣出席《2012國際中華小姐競選》活動時未見有異樣。</p><p>13號余文杭洩春光</p><p>華姐昨日跟大會評判胡杏兒、謝天華和賭王何鴻燊四太梁安琪等見面，被指以超低胸裝搶鏡踩場的杏兒笑說：「唔係好性感啫，少少中性打扮，你哋（指記者）轉個角度睇。」男友黃宗澤以甚麼角度欣賞她？杏兒沒回答，只說：「唔知，唔好話我踩場，我今日行高貴路線。」蒙特利爾的13號余文杭坐下時不慎露底，18號蘇慧文谷胸現身，香港的26號朱晨麗望在跳舞環節中可發揮所長。採訪：王崇穎、林妃<br>攝影：林德雄</p></body></html>
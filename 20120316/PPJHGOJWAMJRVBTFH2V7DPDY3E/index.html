<html><header><meta charset="utf-8"><title>高海寧捧米玩飄移咪咪開飯</title></header><body><h1>高海寧捧米玩飄移<br>咪咪開飯</h1><p>由錢國偉監製的遊戲節目《五覺大戰》自推出後，「飄移會」這環節已不斷被外間指摘賣弄色情，後又被踢爆偷橋自俄羅斯網站，話題度爆燈，錢國偉昨日點名高海寧以性感打扮玩飄移，結果不負眾望出現「胸夾米」的奇景！</p><p>高海寧、張嘉兒及何傲兒等昨日分別打扮成紫荊俠、神奇女俠及網球手，於將軍澳電視城的空地錄影「飄移會」環節，這個由錢嘉樂及一班「神獸天使」負責的環節，雖然接獲不少投訴被指刻意賣弄色情，但錢國偉有見掀起話題更加重料，請來無綫藝員中身材稱冠的高海寧擔任嘉賓玩飄移。</p><p>胸前塞滿米</p><p>高海寧被委派的任務是要在不斷飄移的車廂中，將一包大米分拆成多包小米。在一輪極速飄移後，高海寧任務完成，拿着一大一小包米下車，除了嘴上，胸前的事業線上也夾着不少米粒，甚為狼狽及尷尬，而駕車的錢嘉樂即笑她：「高海寧係正常人，有兩包米！」<br>高海寧事前接受訪問時，大爆自己是被點名玩飄移：「好榮幸，我都想試好耐，睇電影成日都有好多飛車鏡頭，不過自己車技唔勁，今次知係錢嘉樂揸車，對佢有信心！」</p><p>唔抗拒派米</p><p>高海寧稱為免走光已經打足底及穿長褲：「件衫本來係透視，我都打咗底仲自己加多咗件外套。」問及在車上「派米」，可怕有其他聯想？她即扮傻說：「嗰啲係派米咩？唔係派雪糕咩？」高海寧再被問到有否抗拒時，她坦言不會推掉公司所委派的工作。採訪、攝影：文國駿</p></body></html>
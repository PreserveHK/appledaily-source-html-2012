<html><header><meta charset="utf-8"><title>趣趣地：細哨偷爆房撞正教練</title></header><body><h1>趣趣地：細哨偷爆房撞正教練</h1><p>法林明高拖欠朗拿甸奴（圖）人工單嘢仲未圓滿解決，又再有麻煩事。話說細哨啱啱歸隊進行集訓，但係寂寞難耐，偷偷哋違反會規，喺夜晚帶咗個女仔返酒店，好衰唔衰拖女入電梯時，同教練盧森貝高撞到正。一向紀律嚴明嘅盧森貝高本身同細哨都有心病，今次即刻向球會主席提出要嚴重處分同佢解約。不過主席冇即刻應承，唔知係因為覺得隊波要靠細哨，定係根本冇錢同佢解約呢。</p></body></html>
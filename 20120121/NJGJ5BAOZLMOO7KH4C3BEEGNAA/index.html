<html><header><meta charset="utf-8"><title>政府強收何東大宅　後人何勉君：70億對我冇用</title></header><body><h1>政府強收何東大宅　後人何勉君：<br>70億對我冇用</h1><p>【本報訊】逾80年歷史的山頂何東花園列為暫定古蹟期限將於下周五屆滿。何東花園業主、何東孫女何勉君在大宅成為法定古蹟前夕接受訪問，堅決反對政府以地換地保育方案。「塊地好有感情，拆屋重建之後住番喺呢度，住得開開心心，唔好打擾我。」何東花園估值高達70億元，她強調重建非賺錢，「畀錢我都冇用，筆錢有好多好處，例如改建瑪麗醫院。」<br>記者：譚靜雯</p><p>位於山頂道75號的何東花園佔地12萬平方呎，坐北向南，背山面海。大宅由兩層高的主樓與工人宿舍及車房組成，主樓有拱形門窗、中式瓦頂，充滿中國文藝復興式建築風格。另建有一座模仿意大利鐘樓風格的方形塔。物業業權現時由何東爵士孫女、何世禮將軍女兒何勉君擁有。</p><p>拒換地　願局部開放花園</p><p>一年前，政府宣佈將何東花園列為暫定古蹟，何勉君的清拆重建計劃被迫煞停。一向低調的她昨邀請傳媒參觀大宅，名門之後的何毫無架子，親自到停車場迎接記者。她先帶記者遊花園，參觀中式凉亭、泳池和塔樓等，沿途經過小橋流水，環境十分優雅。<br>何向記者講解大宅歷史及日常生活趣事，「我閒時都會去凉亭坐下，望下風景、聽下流水聲。你哋睇吓，花園嘅假山好多喺戰時都被日軍炸咗，到家都冇整返。」花園其中一個特色是蓮花池及觀音像，雖日久失修，中西合壁的建築風格是當年華人獲准上山頂建屋的歷史見證。<br>其後，何勉君帶記者入主樓。大宅分隔為六個單位，但每個單位仍保留具西方特色的壁爐，大廳部分有由磚砌成的歐式圓形大柱，加上大宅樓底甚高，即使沒金碧輝煌裝潢，氣派仍在。地下玄關有水晶吊燈及典雅木樓梯，盡見豪門巨宅風範。不過，何認為大宅沒保育價值，「有咩特別？間屋已好舊，好多嘢要維修，我想拆咗重建，起幾間細屋，自己住番喺呢度」。</p><p>她說何東非長居大宅，戰時大宅部份曾遭炸毀要重建，已非原貌，「何東冇咩喺到住過，戰後仲改建為六個單位，嗰啲圓形大柱唔係咁特色，只係用來承托結構；柱本身喺白色，但租畀人時已油咗第二隻顏色。原本木製窗框都爛哂，換哂做鋁窗。」現場所見，單位內新增冷氣及升降機，廚房及洗手間更裝修成現代化設備。<br>政府早前曾提出以地換地保育何東花園，但何勉君反對，「我喺呢度出世，呢塊地好有感情，係祖父傳落嚟嘅遺產、祖屋，唔想換塊無感情嘅地畀我。」她又憶述當年何東與家人的關係，「佢過身時我只有18歲，佢從來唔會鬧人，個個都錫。我細個嗰時，佢仲同我遊車河。」據悉，何勉君獨居的單位內仍放有何東畫像。<br>何勉君堅拒換地建議，「塊地（換地）有好多樹，我好鍾意個啲樹，要斬哂佢好可惜」。若政府要保留大宅，她考慮與政府合作，參考保育赤柱美利樓做法，捐出主樓大屋上蓋原件，由政府覓地重裝，「如果佢（政府）認為有價值要保留，可以搬去另一個地方」。另因何東花園地契共分兩部份，她願意在重建後對外開放花園部份空間。
</p><p>下周五為暫定古蹟限期</p><p>何東花園暫定古蹟的期限將會在下周五屆滿，政府表明，會將她列為法定古蹟，何勉君未決定是否司法覆核，「一路都仲有同政府傾，家仲未決定；日日都等緊政府消息，當然希望政府畀我哋拆」。</p></body></html>
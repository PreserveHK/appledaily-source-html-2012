<html><header><meta charset="utf-8"><title>BEAST得獎半天吊</title></header><body><h1>BEAST得獎半天吊</h1><p>下個月嚟香港開騷嘅韓國組合BEAST，前晚喺首爾舉行嘅Melon音樂頒獎禮上連捧三個獎，包括冧莊攞藝人大獎，難怪成員梁耀燮開心到半天吊演出。至於年度十大歌手之一嘅T-ara，就化身聖誕女郎跳機械舞。</p></body></html>
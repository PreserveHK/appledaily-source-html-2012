<html><header><meta charset="utf-8"><title>珍妮花單手夾女上堂</title></header><body><h1>珍妮花單手夾女上堂</h1><p>細路失控起上嚟通常都好難控制，不過，美國女星珍妮花嘉娜就非常厲害，佢噚日喺洛杉磯帶3歲囡囡Seraphina去學空手道，但係阿女玩到儍咗唔肯上堂，珍妮花竟然一手秤起囡囡夾佢去上堂，簡直女超人一樣。</p></body></html>
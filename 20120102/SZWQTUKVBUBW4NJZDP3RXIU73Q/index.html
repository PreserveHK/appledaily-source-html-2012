<html><header><meta charset="utf-8"><title>馮仁昭四圍超：徐子珊想搵真愛 - 馮仁昭</title></header><body><h1>馮仁昭四圍超：徐子珊想搵真愛 - 馮仁昭</h1><p>徐子珊因為同吳卓羲傳緋聞，搞到卓羲真命女友張馨予大呷乾醋，前晚卓羲同子珊又以情侶姿態出席馬鞍山嘅除夕倒數活動，子珊話緋聞傳到好悶，佢話：「其實我一直都有同人約會，但未搵到真正男友，好想新一年搵個伴。」而卓羲就話唔急住結婚，只望新一年能置業，佢話：「想買過千呎，等屋企人住得舒服啲。」</p></body></html>
<html><header><meta charset="utf-8"><title>NBA趣趣地：美籃倫奧新戰衣冇驚喜</title></header><body><h1>NBA趣趣地：美籃倫奧新戰衣冇驚喜</h1><p>雖然仲有5個月先到倫奧，但係Nike已經為美國男、女籃，出定今年7月件戰衣。件衫以簡單為主，仲要係Nike史上最輕嘅波衫，只係得5安士！影呢一輯相梗係要搵番入選球星影啦，拜恩、勒邦占士、迪朗威廉士同杜蘭特（圖）都好合作，個個chok晒樣咁影，cool到震。</p></body></html>
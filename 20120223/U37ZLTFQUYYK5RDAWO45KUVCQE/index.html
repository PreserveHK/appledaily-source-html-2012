<html><header><meta charset="utf-8"><title>趣趣地：伍健默認尹佩斯來港</title></header><body><h1>趣趣地：伍健默認尹佩斯來港</h1><p>雖然阿仙奴近期戰績麻麻，但港甲傑志總領隊伍健前日就喺fb爆料，話球隊已同兵工廠達成今年7月訪港協議，現正就合約條文進行磋商；而兵工廠更保證陣中5名星級主力同新加盟球員都會隨隊，伍生仲默認包括荷蘭射手尹佩斯（圖）㖭。不過荷蘭踢完歐國盃後，尹佩斯之後使唔使休息，真係到時先知囉。</p></body></html>
<html><header><meta charset="utf-8"><title>Shine為GaGa飛頭痕</title></header><body><h1>Shine為GaGa飛頭痕</h1><p>人氣回升的組合Shine成員徐天佑和黃又南，前晚在尖沙嘴出席日本品牌mercibeaucoup春裝活動。提到買LadyGaGa飛都頭痕非常，兩人一人一句說：「好難搞，好想睇，希望買到飛啦，不過真係好難。」炒飛熱之下，門票一度炒上萬元，他們表明睇餸食飯：「如果（炒飛價）唔係太離譜都可以接受，如果唔係幾個double咁，都可以考慮買。」</p><p>炒飛黨萬元收購</p><p>Shine又透露有朋友買到票，更有網上炒飛黨向朋友收購，他們說：「收購價係一萬蚊一張，我哋個friend都諗住唔睇，放咗算數。」Shine自從上月合體復出，為黃偉文（Wyman）作品展演出，即獲邀在紅館開騷，Shine表明多謝Wyman，至於有指他們鹹魚翻生，他們說：「未去到鹹魚啫，當時係成個環境差啲。」<br>採訪、攝影：盧妹</p></body></html>
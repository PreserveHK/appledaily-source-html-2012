<html><header><meta charset="utf-8"><title>馮仁昭四圍超：三太生日有賭王陪伴 - 馮仁昭</title></header><body><h1>馮仁昭四圍超：三太生日有賭王陪伴 - 馮仁昭</h1><p>賭王三太陳婉珍噚日生日，佢上星期已經同大女超雲、陳山聰等一齊慶祝咗，兩母女仲收到賭王一人一大紮玫瑰花，冧爆母女。三太噚日就留喺屋企，平平靜靜咁過生日，噚日三太仲一身便服淡妝同賭王切蛋糕，超雲就錫錫媽咪，再將相放上微博同外界分享：「辛苦這幾天在門口守候的記者朋友，知你們要交差，發一張。」</p></body></html>
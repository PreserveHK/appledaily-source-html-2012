<html><header><meta charset="utf-8"><title>趣趣地：入3粒翻生　卡卡再跳森巴舞</title></header><body><h1>趣趣地：入3粒翻生　卡卡再跳森巴舞</h1><p>卡卡周三喺巴拿比奴盃連中三元，隨即亦收到巴西國家隊重召嘅喜訊，備戰10月對伊拉克及日本兩場友賽。呢位皇家馬德里球星自2010世界盃後，就冇再為國披甲，殊不知俾摩連奴打入冷宮後，反而有運行。巴西教練文尼施斯仲講話國家隊好需要卡卡呢類經驗豐富嘅球員。</p></body></html>
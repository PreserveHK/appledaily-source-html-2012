<html><header><meta charset="utf-8"><title>紐卡素強陣打「雷」 - 咖喱</title></header><body><h1>紐卡素強陣打「雷」 - 咖喱</h1><p>迪奧迪傷癒回歸，加上柏比斯施斯已經開齋，紐卡素周六造訪雷丁，相信可以憑較佳人腳作客贏波，宜捧客W！</p><p>柏比斯施斯剛破入球荒</p><p>雖然紐卡素在周中的英聯盃作客曼聯輸1:2出局，但這是非戰之罪，一來在奧脫福鬥紅魔肯定難踢，二來領隊柏度只派副選，卡比耶及丹巴巴亞等主力都缺陣，球隊實力大打折扣。不過，在這場敗仗，紐卡素收到兩個好消息，首先季初腳風欠順的柏比斯施斯終於開齋，此外防中迪奧迪亦傷癒復出，令球隊中前場陣容更加完整。防線上，門將告魯爾及右閘丹尼森遜都有望在今場傷癒正選披甲。近況方面，紐卡素今季尚算對辦，聯賽只曾不敵車路士，贏過熱刺及諾域治，相信今場可以擊敗升班馬雷丁。</p><p>雷丁頹爆聯賽3連敗</p><p>雷丁今季只試過在兩場英聯盃贏波，但聯賽戰績是4戰僅得1和3負，聯賽榜暫排榜尾，而且近3場聯賽全敗，走勢差劣。雖然雷丁今場坐鎮主場，但面對主力全部復出的紐卡素，恐怕難以一鬥。文：咖喱</p><p>星期六24</p><p>雷丁 vs 紐卡素盤口：雷丁[+1]盤口：雷丁受讓平/半讓球：上盤讓球主客和：D和局2:3</p></body></html>
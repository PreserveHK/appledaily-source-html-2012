<html><header><meta charset="utf-8"><title>癲覆食材　穀甜湯</title></header><body><h1>癲覆食材　穀甜湯</h1><p>眼前的楊尚友，三十來歲、一身潮着打扮，身邊人都笑稱他黐線、癲癲哋。不是開玩笑，他真是癲的，曾經用熨斗烘多士，發明爆穀蜆湯、蛋撻奶昔等，全部食得又睇得。最近還當上飲食文化節目的主持，用充滿香港人集體回憶的食物創作，啟發大家從平凡中尋找不平凡。<br><br>記者：陳芷慧<br>攝影：楊錦文<br>鳴謝：香港電台《味之天下II》</p><p>梅菜扣肉批</p><p>用熨斗烘多士、西多士做雪糕，你可能認為係啲年輕廚師嘅噱頭，睇得唔食得。錯！一身潮人打扮的楊尚友（Christian），被人稱為黐線廚師，便是西多雪糕及熨斗多士的創造者，他經常強調自己是癲得有原則。他爸爸是毛里裘斯華僑，為了證明自己學廚決心，十五歲便隻身遠赴毛里裘斯由切菜洗鍋做起，及後在瑞士接受正統訓練，還在當地及日內瓦多間酒店餐廳任職。這位癲廚原來並不「癲」，最近更醉心研究家鄉客家菜，還想出梅菜扣肉批，當小記大讚時，他卻說已擱置，很可惜吧？「It'sok！」他強調。<br>Christian的廣東話唔鹹唔淡，卻是會絞盡腦汁研究傳統家鄉菜的年輕人，「我嘅哲學係要知道食物嘅歷史同傳統。」點學？「我曾經到雞場學養雞、到葡萄園摘葡萄學做酒，一位稱職嘅廚師，就係要尊重食物，了解它們背後的故事。你叫碟意粉做卡邦拿，就要知道佢嘅故事同傳統做法，唔係白汁加煙肉就叫卡邦拿。」他說。</p><p>平凡中的不平凡</p><p>Christian三十而立，不但首創香港第一間DIY大阪燒餐廳，最近還當上港台節目《味之天下》的主持，以食物來講古仔，Christian自言自己的根在香港，喜歡用與香港人有集體回憶的食物來創作。「從平凡中創出不平凡，希望香港人能感受到somethingdifferentbutstillthesame。」最佳例子就是他將蛋撻攪碎做成奶昔。得唔得？「絕對得！我希望在節目中inspirepeopletohavefun。」相信這位從心而發的廚師，或多或少有着香港人「唔鹹唔淡」、「癲得嚟有譜」的特質。<br><br>（《味之天下II》由即日起至2月10日（逢星期五）7pm，於亞洲電視本港台播映）</p><p>爆穀蜆湯</p><p>Christian當年為追求太太，創出的菜式，將太太最愛的蜆湯改良，加入爆穀，兩者竟離奇地夾，令湯更加鮮甜。</p><p>材料</p><p>牛油30克、洋葱（切碎）50克、蜆（連殼）500克、清酒3湯匙、雞湯600毫升、黑胡椒/芫荽（切碎）各適量、忌廉/爆穀各100克</p><p>做法</p><p>1.煲滾雞湯，放爆穀，以慢火滾10分鐘至出味，隔去爆穀，取湯。<br><br>2.燒熱鍋，下牛油煮溶，爆香洋葱碎，下蜆拌煮至開口，加入清酒，冚蓋熄火，搖晃片刻至蜆入味，再焗10分鐘。<br><br>3.然後下黑胡椒、已煮過的雞湯，開火略煮後，熄火，下忌廉拌勻，再下芫荽碎拌勻，盛起上碗，完成。</p><p>芝士波雞翼</p><p>以脆卜卜的芝士波作脆皮，那種香濃特別的芝士味，令雞翼更加滋味，雞翼愛好者絕不能錯過。</p><p>材料</p><p>芝士波/班戟粉各50克、鹽少許、蛋漿100克、雞翼6隻</p><p>做法</p><p>1.芝士波揑碎成粉，加入班戟粉、鹽，拌勻芝士班戟粉。<br><br>2.用刀在雞翼插數個小孔，分別沾上蛋漿及（1）。<br><br>3.燒熱油，放入雞翼拌炸至全熟，盛起瀝油，上碟完成。</p><p>貼士：</p><p>若果喜歡較厚的炸皮，可多沾一層芝士班戟粉。</p><p>鹽燒蝦</p><p>這個鹽燒蝦簡單又易做，Christian希望大家吃的時候，都會想起我們的西貢！</p><p>材料</p><p>海蝦12隻、粗鹽300克、芥末醬適量</p><p>做法</p><p>1.開大火燒熱鑊，鋪滿粗鹽，略燒片刻。<br><br>2.放上蝦，每面煎約30秒至蝦身轉成橙色，上碟，吃時蘸上芥末醬。</p><p>貼士：</p><p>小心粗鹽燒熱後會彈起。</p></body></html>
<html><header><meta charset="utf-8"><title>NBA趣趣地：古賓自己去見奧巴馬</title></header><body><h1>NBA趣趣地：古賓自己去見奧巴馬</h1><p>NBA總冠軍照慣例會喺之後一季作客巫師嘅前一日，去白宮見總統。不過，今年因為封館冇咗成個月比賽，搞到賽程亂晒；更好笑嘅係，上季總冠軍小馬嘅賽程入面，竟然冇得對巫師，即係聯盟冇安排到小馬球員同班主古賓（圖）見總統。古賓梗係火滾啦，仲話聯盟白癡；所以佢決定自己搞，喺下星期一對活塞賽前一日，去華盛頓見總統奧巴馬。</p></body></html>
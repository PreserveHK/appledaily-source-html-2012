<html><header><meta charset="utf-8"><title>張家輝解禁狂擦補數</title></header><body><h1>張家輝解禁狂擦補數</h1><p>張家輝早前為演出新戲《大追捕》中復仇角色，他狂操六舊腹肌以及瘋狂節食減磅，搞到「冇啖好食」。前晚家輝相約一同演出的JaniceMan和《山楂樹》男主角竇驍，以及導演周顯揚和老闆江志強到灣仔謙記打邊爐，席間狂擦肥牛及象拔蚌，大快朵頤實行補番數。</p><p>提早團年</p><p>一行人足足食了兩個鐘才陸續離去，問家輝是否完成拍攝可開懷狂食？他笑言：「其實我都唔係一個暴飲暴食嘅人，主要係拍完戲想大家聚吓啫，咪當提早團年。」家輝表示暫時會休息，直至農曆年後才再開工。據知此戲已賣埠到美國，而不少日本、星馬片商亦大感興趣。JM和竇驍其實只拍了兩日對手戲，但一見如故，當晚大談車經和音樂，相當投契。<br>採訪：張俊銘　攝影：陳志嵐</p></body></html>
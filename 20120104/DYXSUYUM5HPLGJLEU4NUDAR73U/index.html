<html><header><meta charset="utf-8"><title>NBA趣趣地：入樽王有幸做勇士</title></header><body><h1>NBA趣趣地：入樽王有幸做勇士</h1><p>3屆入樽王有人要喇！之前被雷霆放棄嘅尼特羅賓遜（圖），周二傳出同勇士好事近，呢兩日就會正式加盟。不過勇士喺馬克積遜揸旗後好注重防守，而27歲嘅尼特羅賓遜守波就好一般，今次簽佢返嚟，未必留得長。至於贏過07年入樽王嘅G格連就冇咁好彩，而家要喺D-League效力洛杉磯防衞者，唔知有冇機會重返NBA。</p></body></html>
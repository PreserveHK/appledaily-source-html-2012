<html><header><meta charset="utf-8"><title>蘋機會：修圖快過神仙水　素顏變索女</title></header><body><h1>蘋機會：修圖快過神仙水　素顏變索女</h1><p>在這個Share年代，人人都愛上網分享個人生活照，別人ClickLike便已很滿足。擺得上網見人，梗想Show自己最靚一面，有時「執」吓個樣在所難免。今日請嚟專業修圖師Toby，傳授執樣秘技，示範以《Photoshop》＋Wacom板，一軟一硬簡單幾筆修圖，就可將素顏雀斑女變淡妝索女！<br><br>記者：韓繼聰<br>攝影：林栢鈞<br>Model：Kimberly@InterplayWorkshop<br>查詢：Wacom（25739322）</p><p>TobyProfile</p><p>師承攝影大師葉青霖，擁有超過15年以上電腦修圖及影像製作經驗。同時亦是修圖導師，累積學生超過一千人，經驗豐富。</p><p>10分鐘變靚啲
</p><p>注意皮膚Texture</p><p>要執一張靚相，第一步就係要從修改相片曝光和對比度開始。一般來說，只要將光度和對比微微提高，皮膚已經可以白淨滑溜得多，比用「神仙水」更快更有效，當然不能過火，否則相片細節會唔見晒。見Toby簡簡單單已令Model皮膚變靚，可見其功力深厚。基本「大路」調校後，就要開始「細執」，微小如暗瘡、雀班，甚至一條頭髮都可慢慢執走。<br>見Toby手起筆落，用的都是CloneStamp和HealingBrush等《Photoshop》基本工具，但效果極好。Toby透露小秘訣：「把相片放得大一點，用更精細的BrushSize，自然可執得更細緻。但更重要的是要細心留意皮膚Texture（紋理）及光暗位，例如用CloneStamp執頭髮時，就要揀附近適合的皮膚範圍嚟做，光暗位一錯就唔自然。」<br>不消十分鐘，相中的素顏雀班女已變成皮膚靚爆索女，白滑得嚟亦自然亮澤。不過佢就提醒話：「執相好易沉迷，特別係女仔執自己嘅相，總係想自己越靚越好。但執得太過份，皮膚會無晒質感變蠟像，要見好就收！」</p><p>修圖如化妝　善用手中工具</p><p>見Model變靚晒，以為完成，原來真正「變靚啲」程序先啱啱開始。Toby用手上繪圖筆高速圈起臉部，調一調色調，Model立刻上妝。接着再上眼影、唇彩，Toby的繪圖筆彷彿變成化妝工具，連Model都睇得眉飛色舞，猛加意見。「其實修圖似足化妝，所以女仔特別易上手。試過有男學生問我，眼睫毛同眼眉毛有咩分別，嗰刻真係畀佢笑死。」<br>工具當然亦係重要一環，而繪圖板就絕對係Toby的好拍檔。「好的繪圖板能準確感應落筆位置和力度，Mouse絕對做唔到咁細緻。」專業的繪圖板更會有唔同嘅筆款，如噴槍、美術筆、墨水筆等，再加上不同硬度質感的筆芯，方便用家做出不同效果。</p></body></html>
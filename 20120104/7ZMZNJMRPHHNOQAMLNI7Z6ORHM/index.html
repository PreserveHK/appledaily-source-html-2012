<html><header><meta charset="utf-8"><title>刺身藏曱甴　排骨送鐵線</title></header><body><h1>刺身藏曱甴　排骨送鐵線</h1><p>【本報訊】「刺身應該係最乾淨嘅嘢食，咁都會有曱甴真係難以接受！」尖沙嘴亞士厘道大吉居酒屋，一隻兩吋長鮮美甜蝦刺身藏着一隻曱甴，令少女食客毫無胃口。食肆衞生問題惹人關注，食環署去年1月至11月共接獲4,458宗食物投訴。</p><p>洗碗女工認疏忽</p><p>就讀大學一年級的19歲翁小姐，前晚約9時與友人一行七人在大吉居酒屋食放題，發現甜蝦刺身蝦尾夾住一隻曱甴，先後向兩名侍應投訴，其中一人神色慌張驚呼「咁大鑊」，驚動經理了解。經理先後以九折收費及送清酒補償，要求事主刪除手機照片，事主不欲糾纏只好應承。該食店至截稿前未有回覆。<br>昨晨11時許，何先生與同事一行16人在北角英皇道901號華威酒家飲茶，在點心排骨發現一條約兩吋長鐵線，經理向事主致歉，免除他們茶錢及送糖水。酒家承認洗碗女工一時疏忽，洗鑊時不小心將鋼絲刷鐵線弄在點心上。<br>此外，吳先生前日下午4時許，途經天水圍天耀商場一粥麵分店廚房對開露天空地時，懷疑食肆將一批急凍肉類食材放置在陽光下，恐影響食材質素。傳染病專科醫生勞永樂稱，即使急凍肉類短暫暴露於陽光下，亦可導致細菌滋長，食客食了變壞肉類可致病。大家樂集團至截稿前未有回應。</p></body></html>
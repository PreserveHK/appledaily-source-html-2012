<html><header><meta charset="utf-8"><title>工作坊有助了解子女想法爸爸互訴心聲建自信</title></header><body><h1>工作坊有助了解子女想法<br>爸爸互訴心聲建自信</h1><p>「世上只有媽媽好」一曲唱至家傳戶曉，同樣愛錫子女的爸爸為口奔馳，與媽媽同樣愛錫子女，往往因不懂表達而被誤解，又因男性自尊較強，把苦水埋在心中，壓力倍增！香港聖公會麥理浩夫人中心家庭活動及資源中心舉辦「親親Daddy」活動，助弱勢爸爸提升自信，訓練與子女相處技巧。活動獲蘋果日報慈善基金撥款2萬元支持。</p><p>黃爸爸育有一子（11歲）兩女（12、13歲），由於他長期患病，體力大不如前，已停工在家休養，卻未因此與子女增進感情，令他十分感慨：「家啲後生日夜對住電腦，叫佢哋食飯，唔到食嗰一刻都唔出嚟，要鬧先識收機，結果都係頂撞收場。」</p><p>「難得機會男人一齊傾」</p><p>面對三名子女無計可施，參加工作坊助他盡訴心中情，「好難得一班背景相若嘅男人坐埋一齊分享，可以講出心底話，多咗個抒發嘅渠道，唔使屈住，有時有啲嘢同太太傾都冇用，同其他爸爸傾就可以一齊拆解問題。」<br>同路人鄧爸爸甚有同感。鄧為運輸工人，育有一名11歲女兒，二人關係良好，惟部份行家卻遇上難題，「做我哋呢行嘅人品流複雜，講嘢比較直接同語氣重，有好多行家都俾仔女誤會，覺得粗魯同難以相處。工作坊令我可以了解子女喺唔同成長階段嘅諗法，可以做定準備，提供好難得嘅機會淨係男人坐埋一齊傾，同其他爸爸互相學習；有女人冇咁暢所欲言，又驚佢哋會唱出去」。<br>服務幹事朱姑娘表示，爸爸常被標籤為「硬淨」，毋須協助，其實他們也會遇到很多難題，無從入手，又不擅於向他人求教，以至壓力大增；社會上較多家庭或協助母親的服務，故試辦為男性而設的「親親Daddy」活動，強化男士在家中的角色，參與家庭事務。參加者均為區內低收入人士或長期病患者。活動為期一年，包括工作坊及親子活動，讓爸爸實踐所學，同時與家人共同外遊，享受天倫之樂。<br>「社福機構專戶」捐款編號：S0006<br>網上捐款： http://charity.appledaily.com.hk/donate </p><p>蘋果基金收捐款戶口<br>恒生銀行：368-006565-001<br>中國銀行：012-898-00067655<br>滙豐銀行：580-198836-001<br>渣打銀行：447-0-667059-3<br>網上捐款： http://charity.appledaily.com.hk/donate <br>蘋果日報慈善基金乃根據《稅務條例》第88條獲豁免繳稅的慈善機構</p></body></html>
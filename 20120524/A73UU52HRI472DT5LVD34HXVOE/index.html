<html><header><meta charset="utf-8"><title>玩微博分享花花世界紅姑：家好多人愛</title></header><body><h1>玩微博分享花花世界<br>紅姑：家好多人愛</h1><p>52歲的鍾楚紅曾經深居簡出，但今年活躍不少，密密工作出騷。她昨日開通微博又在中環出席活動，表示希望在微博分享環保訊息及美麗事物，但私事就不會分享，希望感受別人的愛「以前被一個人愛，家好多人愛」。</p><p>鍾楚紅近期密密出席名牌活動，她昨日在中環出席腕錶品牌TagHeuer開幕活動，同場有名模姚書軼和AnaR.等行騷。紅姑昨日開通了微博，將自己日前在藝術展拍攝的花花作品作附圖，寫上：「謝謝你們加入我的花花世界，感謝你們對我的愛護。感恩。」</p><p>唔識陳妍希</p><p>紅姑昨日對此說：「係公司逼我開，我想同大家分享大愛。改名花花世界，希望分享環保貼士，都分享我欣賞嘅嘢，同埋啲靚嘅事物，好似花、煮嘢食咁。」自拍靚相？紅姑說：「我好少影自己，家都開始學習點樣關注其他人，未學識。」提到她比以往更開朗，紅姑笑得燦爛：「以前被一個人愛（指亡夫朱家鼎），家係好多人愛，我會去感受人哋嘅愛，多謝大家。」不過自言不懂與人相處的紅姑，對私穩很保護。<br>至於會否逐步復出拍片，紅姑指沒有打算，提到台灣女星陳妍希跟她相似，紅姑似乎不認識陳妍希，但表示有看過《那些年》，她說：「好，好睇，好開心。」<br>同場丁子高透露千嬅巨肚十分尖，他說：「個肚非常大，唔可以出街，加上樓下每日有三架狗仔車，都唔想俾人睇到。」因為千嬅怕自己醜樣？他說：「我老婆好靚，但佢一緊張就會急跑，之前有狗仔隊跟，佢嚇到即刻跑。」</p><p>千嬅重160磅</p><p>丁子高指千嬅面不肥，但重到160磅，肚也大到攬不到，千嬅稍後也會影一些大肚相，支持谷祖琳搞的慈善活動：「唔會用夏永康影嗰輯，會另外影啲，仲有其他女星，抱仔女嗰類相。」<br>採訪：林嘉慈<br>攝影：林德雄</p></body></html>
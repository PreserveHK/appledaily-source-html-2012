<html><header><meta charset="utf-8"><title>榴槤淡湯　誘初哥</title></header><body><h1>榴槤淡湯　誘初哥</h1><p>我憎你、恨你、怨你、但寵你！憎你擁有獨特氣味，恨你金黃外表，怨你過份甜香軟綿，將你一啖吃進肚子，即使高卡路里，偏偏寵你。榴槤呀！榴槤呀！即使你以何種姿態，都叫人垂涎再垂涎。然而，將你煎燉炒又是何種滋味？吃榴槤最高境界，原來是化成湯料，香甜味美更讓人難以抗拒！<br><br>撰文：松本幸<br>攝影：伍慶泉<br>Model：Paris@PureModels<br>場地：逸東「智」酒店逸東軒（27101093）</p><p>金枕頭　肉厚宜入饌</p><p>夏天一到，榴槤當造，多用來做甜品，但講到要上枱見人，與珍饈百味平起平坐，確實是有點難度，事關每個人對榴槤往往愛惡分明，愛吃的人很愛，厭惡的人便極抗拒榴槤的氣味，如此一來用來做菜式，實是讓人卻步。逸東「智」酒店逸東軒行政總廚譚棟指，「過往早已有人將榴槤做菜式，甚至燉湯，暖胃而補身。」但應選用哪品種呢？「榴槤主要分泰國、馬來西亞，前者出產的金枕頭，肉質較為厚身而爽滑，味道香甜而不膩，最適合用來做各種菜式。至於來自馬來西亞如貓山王、D24品種，一來不常有，二來相比較貴價，肉質腍身，當作水果吃才吃出真正味道。」<br>譚師傅亦建議，榴槤可以用來燉湯煮餸、做醬料或甜品，但記得煎煮要買較生的榴槤，肉質較為硬身，以方便烹調。至於做醬料或甜品，可用全熟榴槤，味道香甜濃郁，更能將獨有味道發揮得更味美。榴槤加入其他配菜來炒，並予以調味，味道混和，榴槤吸收其他食材味道，不吃榴槤的人都可以嚐其味美，或許食後便愛上。</p><p>果王椰子燉竹絲雞</p><p>榴槤用來燉湯，滋味無窮，譚師傅指出，榴槤本身滋補養顏，一直都有人用來燉湯，暖胃而不燥熱，營養可媲美人參。燉湯時選用蒸餾水，湯水較水喉水滑，生熟榴槤皆可做湯，因生的榴槤燉後會溶入湯中，榴槤味會變淡，而較熟者則可令湯水中的榴槤味更香濃。</p><p>材料</p><p>榴槤肉（連核）4大顆、椰子75克、竹絲雞半隻、蒸餾水1,200毫升、杞子少許、鹽1茶匙、薑1片</p><p>做法</p><p>1.將椰子去皮切片，切成小件，備用。<br><br>2.把榴槤肉、蒸餾水、竹絲雞、杞子、椰子及薑放於燉盅內，燉兩小時，最後以鹽調味即可。</p><p>薑汁榴槤湯圓</p><p>做甜品可選用成熟榴槤，因榴槤肉質更甜更軟，這款湯圓，其煙韌糯米皮包住充滿榴槤香的餡料，連薑汁湯底一起品嚐，別具風味。</p><p>材料</p><p>湯丸皮：糯米粉600克、粘米粉/砂糖各300克、滾水300毫升<br><br>餡料：榴槤600克、椰汁75克、椰油少許、砂糖20克、粟粉/牛油各40克<br><br>薑汁湯：黃糖粉600克、片糖1塊、薑2片</p><p>做法</p><p>1.糯米粉、粘米粉及砂糖混合，慢慢加入滾水，搓成光滑粉糰，放雪櫃雪1小時，令粉糰變硬備用。<br><br>2.榴槤去核起肉成榴槤茸。將牛油、椰汁、椰油、砂糖、粟粉加入榴槤茸中搓勻，放雪櫃雪１小時備用。<br><br>3.將粉糰及餡料分別搓成長條，各自分成小份，搓圓。將粉糰壓扁，包入榴槤餡，封口，放掌心輕力搓圓。<br><br>4.將薑汁湯材料煮滾，下湯丸，煮至湯圓浮面即可。</p><p>貼士：</p><p>榴槤茸加入椰油，吃入口更為香滑，榴槤味亦減淡。</p><p>榴槤炒牛肉</p><p>榴槤配肉來炒，想不到味道超夾，譚師傅教路，「需要選擇較生的榴槤，炒出來榴槤絲不會溶爛，吃起來會更爽口。」榴槤吸取了肉味及配菜香味，反而減淡了榴槤味，是榴槤初嚐者的一個不錯選擇。</p><p>材料</p><p>榴槤80克、牛柳/西芹各110克、紅椒/黃椒各20克、蒜茸1瓣、鹽/糖/雞粉各1/4茶匙<br><br>醃料：鹽/糖/雞粉/紹興酒各適量</p><p>做法</p><p>1.將榴槤、牛柳、紅椒、黃椒及西芹分別切絲備用。<br><br>2.把榴槤絲浸熱水4至5秒，將水倒走。<br><br>3.牛柳絲加醃料拌勻，略醃。<br><br>4.將紅椒絲、黃椒絲、西芹汆水，備用。<br><br>5.燒熱鑊下油，放入牛柳、蒜茸、（3）炒至半熟，下鹽、糖、雞粉調味。<br><br>6.最後加入榴槤絲，待牛柳絲炒熟即可。</p><p>槤香窩貼帶子</p><p>名為窩貼，實是將帶子夾在金黃方包上，中間加入榴槤沙律醬，更能將帶子鮮美昇華。</p><p>材料</p><p>方包（半吋厚）1片、帶子4顆、榴槤20克、沙律醬12克</p><p>做法</p><p>1.將方包用模印成圓形後，炸至金黃脆身備用。<br><br>2.輕煎帶子約5秒，至表面金黃色，放於紙巾上吸走多餘油分。<br><br>3.榴槤去核起肉，與沙律醬拌勻。<br><br>4.將方包上碟，唧少許榴槤沙律醬，再放上帶子，伴以裝飾即可。</p><p>貼士：</p><p>榴槤沙律要注意沙律醬與榴槤肉的比例為2:3，才能凸出榴槤香味。</p></body></html>
<html><header><meta charset="utf-8"><title>JW擘髀嗌痛</title></header><body><h1>JW擘髀嗌痛</h1><p>黎明（Leon）旗下愛將之一嘅JW，已經完成咗英國嘅課程，家可以全心全意喺香港出碟，唔使再飛嚟飛去。JW近日推出新歌《Do Me More（Juicy Girl）》，係上次《Juicy Girl》嘅延續版，都係跳舞歌，所以就為之後嘅演出努力排舞。日前JW去到老師喺灣仔嘅排舞室綵排，雖然佢年紀輕輕柔軟度唔差，但老師要求好高，未排舞前先要JW拉筋，擘腿拗腳乜都做齊，擘大字馬仲俾老師從後壓實，但壓多幾壓JW忍唔住㩒住大髀內側條筋笑住大叫，真係見到都戥佢痛。<br>撰文：洪紅克</p><p>一人一票投蘋果【萬千星虧】，對撼 CCTVB 公投↓↓↓<br> http://tv-voting.appledaily.com/ </p></body></html>
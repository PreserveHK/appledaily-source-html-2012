<html><header><meta charset="utf-8"><title>居民要到東涌　買整個星期餸菜</title></header><body><h1>居民要到東涌　買整個星期餸菜</h1><p>【規劃不善】<br>大澳龍田邨變死城，其實不無因由。原本一家三口租住沙田私人屋苑的蔡太，因業主不斷加租，遂參加特快公屋編配計劃，兩年前搬入大澳龍田邨天寧樓一個400呎單位，月租千多元，可是入住後始發覺「大鑊」。</p><p>街市只有一檔兼賣菜肉</p><p>蔡太直言，搬入大澳猶如斷六親，交通極為不便，「尤其假日，好多遊客，巴士站打晒蛇餅，出去要等兩、三個鐘」。她希望政府可以為他們做一個居民證，只要出示證件便可優先上巴士。雖然夫婦二人已退休，可減少外出，但任職社工助理、在黃大仙上班的兒子，卻因路程遙遠兼車費太貴，只能周圍投靠朋友，「返工來回要40蚊，晨早5點幾要出門口，所以惟有喺出面周圍黐人瞓，放假先可以返屋企」。<br>而住在同層的謝太同樣排「快線」於兩年前遷入，她跟丈夫和兒子搬來後，自己在寶蓮寺找到工作，兒子則在大澳讀小學，丈夫做散工，最大問題反而是「食」，「最慘係買餸，呢度街市得一檔賣菜同豬肉，下晝想買嚿肉都冇，價錢仲要貴過出面（巿區）。」她惟有趁放假到東涌街市，買一整個星期的餸菜。<br>雖然很多人嫌龍田邨隔涉，但謝太寧棄屯門揀大澳，「房署最初畀屯門我哋，但嗰度好嘈，我哋寧願搬嚟大澳」。她相信政府只要改善大澳配套，便可吸引急候公屋的市民遷入︰「呢度空氣好，治安又好，只要開多間超級市場，同加多條巴士線，已經好好。」<br>《蘋果》記者</p></body></html>
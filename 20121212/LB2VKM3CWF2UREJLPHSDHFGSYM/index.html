<html><header><meta charset="utf-8"><title>趣趣地：<br>香港拳王勇奪金腰帶</title></header><body><h1>趣趣地：<br>香港拳王勇奪金腰帶</h1><p>邊個敢睇小主場之利？睇吓帶住「香港精神」出場嘅職業拳擊手曹星如（Rex）就知。噚日喺會展舉行嘅國際拳擊賽「王者之戰」，喺現場超過1,500名觀眾打氣，加上二哥曹聲揚抹汗、經理人兼「第2個爸」Jay同菲律賓教練Aljoe Jaro教路之下，Rex出戰佢第8場職業賽。</p><p>結果苦戰至第10回合，Rex終於打到吉爾吉斯「1哥」無法繼續作賽，順利以TKO勝出，首奪WBC亞洲洲際金腰帶，世界排名躋身頭30名內，更實現「8連勝」；賽後就算喘住氣，Rex亦話：「多謝全部香港人，香港人都可以嘅！」咁精采嘅表現，難怪帶佢入行嘅老竇曹樹仁，同吳彥祖夫婦等都拍爛手掌。</p></body></html>
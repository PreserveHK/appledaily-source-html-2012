<html><header><meta charset="utf-8"><title>林峯領先　馬明告急<br>網友配票狙擊Chok王</title></header><body><h1>林峯領先　馬明告急<br>網友配票狙擊Chok王</h1><p>【萬千星虧頒獎典禮】無綫《萬千星輝頒獎典禮2012》將於下周一（17日）舉行，隨視帝、視后、最佳劇集讓觀眾普選，各小生、花旦都展開拉票行動，本報《2012萬千星虧頒獎典禮》的投票同屬一人一票，正好作無綫官方賽前走勢預測，在最佳男主角投票中，林峯粉絲明顯已發力，剛在大馬得視帝的馬國明及黎耀祥同樣告急。</p><p>無綫今年一人一票選視帝、視后、最佳劇集，但不披露投票走勢，本報《萬千星虧頒獎典禮》也一人一票選視帝視后，具一定指標作用，截至昨晚8時，視帝林峯在粉絲擁護下仍然領先林保怡及剛在大馬處男贏得視帝的馬國明，由於林保怡不在無綫官方投票名單之列，故其票數隨時落在馬明身上，但現時馬明依然弱勢，故高登網友已為馬明發起配票行動，望扶助他超越林峯坐上視帝寶座。對於網民配票支持，馬明昨晚說：「乜咁犀利？要多謝佢哋，有人投票就開心，都想多啲票拉近賽果，信心唔係冇，只係想平常心睇。」</p><p>阿佘大比數拋離</p><p>最初網友建議集中投票給《名媛望族》的劉松仁，而不要錯配給陳豪及馬國明，但經一輪商議，認為松哥未得民心，難以抗衡林峯，遂幫馬明谷票。</p><p>視后方面，已非無綫親生女的佘詩曼在本報的投票中一枝獨秀，阿佘在電話中說：「好開心、好感動，觀眾咁耐都冇遺忘《天與地》同葉梓恩，估唔到舊年年尾嘅劇仲有人記得，感激每一位投票畀我嘅人。」會否仍有機會攞無綫視后？阿佘說：「我對獎項向來隨緣，係你就係你，唔係你就唔係你啦，唔使咁緊張。」<br>在視帝、視后競選落後的小生、花旦昨紛紛出動拉票，其中黎耀祥與陳茵媺等先後為《大太監》到旺角、尖沙嘴派海報宣傳，吸引過百人圍觀，對於本報的最佳男主角投票林峯排首位，反映無綫的公開投票同樣可因林峯粉絲群票源左右大局，祥仔聞言說：「冇所謂，既然今年咁玩，得失對大家唔重要，最重要係投票表達方式創新、實在，鼓勵大家鍾意邊個就投邊個，每年嘅賽果都有微言，今次係真正民意。」</p><p>祥仔投自己一票</p><p>祥仔坦言即使自己的支持者不懂網上投票而輸蝕也沒所謂，因方式接近真實及公平，不過他笑言：「老實講，我覺得拉票冇用，但公司安排就嚟，唔係為自己，係為呢個一人一票而拉票。」而他會老實不客氣投自己一票。<br>鍾嘉欣昨在將軍澳出席活動，坦言對獎項以平常心看待，反而粉絲更緊張，替她整宣傳單張教支持者如何上網投票，問她是否要大搞？嘉欣說：「咁樣好似幾奇怪、核突。」對於本報的投票走勢，嘉欣感開心，自覺今年成績不俗，但睇好楊怡得獎，對被阿佘拋離，嘉欣說：「阿佘已經去到神級，任何角色都處理到，希望自己可以做到佢咁。」</p><p>「公道自在人心」</p><p>在本報投票榜視后包尾的陳茵媺，坦言第一年有份角逐視后已感開心，她睇好阿佘或米雪攞獎。陳法拉昨日換了新髮型，她表示：「我梗係支持自己老友，好似楊怡、子珊，男仔就支持祥哥（黎耀祥）同郭晉安。」<br>此外，在無綫視帝提名名單十強不入的林保怡，獲本報讀者支持僅次於林峯，保怡在電話中說：「好開心有人投票，我都覺得自己喺《天與地》做得好。」得到認同但得不到無綫視帝提名，保怡直言：「我連部頭約都冇簽好難怪人，呢啲公道自在人心啦！」<br>採訪：顏英儀、溫敏芝、楊潔雯、張俊銘<br>攝影：陳慧安、葉君海</p><p>一人一票投蘋果【萬千星虧】，對撼 CCTVB 公投↓↓↓<br> http://tv-voting.appledaily.com/ </p></body></html>
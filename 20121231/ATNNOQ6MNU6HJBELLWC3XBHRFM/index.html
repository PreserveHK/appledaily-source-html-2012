<html><header><meta charset="utf-8"><title>紅白重現兩層樓高裙</title></header><body><h1>紅白重現兩層樓高裙</h1><p>今晚日本舉行《紅白》，以誇張歌衫見稱嘅小林幸子雖然冇份入圍，但都有人繼承佢呢個特色，講緊係着住條兩層幾樓高嘅超長裙綵排嘅水森香織（圖），高到咁誇張，論浮誇今年肯定佢係No.1。至於濱崎步噚日就冇理記者提問，一支箭咁標入會場。</p></body></html>
<html><header><meta charset="utf-8"><title>《蘋果》記者見證本地近岸禁捕<br>拖網捕魚最後一夜　野生海鮮絕迹市場</title></header><body><h1>《蘋果》記者見證本地近岸禁捕<br>拖網捕魚最後一夜　野生海鮮絕迹市場</h1><p>【本報訊】政府今日起在香港海域全面禁止拖網捕魚。《蘋果》記者於最後一夜登上漁民船隻，出海見證禁捕前一刻。有三代漁民雖獲得數百萬元高額賠償，卻因學歷低兼無其他技能，日後惟有冒險到中國海域捕魚。業界代表指外界以為禁捕對野生海鮮數量及價格影響極微，但其實本地拖網海鮮，於特定時間正好填補市場空缺；惟禁捕以後，老饕愛吃的本地野生海蝦海魚，勢將大幅減少甚至成為絕響。<br>記者：葉競科　陳兆剛</p><p>前晚10時，香港仔避風塘聚集不算多船隻；漁火暗閃，似為拖網捕魚步入最後一夜眨眼垂淚。三代靠捕魚維生、39歲的黃錦堂「堂哥」，在船艙默默檢查拖網及漁具。「其實我哋正常係凌晨3點幾至出海，家係瞓覺時間；因為要睇海面情況及天氣出發，所以早啲集合。」</p><p>魚穫僅平日一半不失望</p><p>昨凌晨4時，記者被啟航的顛簸海浪搖醒。走到船尾，已見堂哥、其兄添哥及另外兩名漁工穿上膠衣水靴，緊守崗位。堂哥說：「今日出海氣溫低過6度，浪又大，去唔到某啲本地水域，收穫肯定唔多，平時唔開工㗎喇！但話晒係最後一晚畀拖網，好頭好尾，出去碰運氣啦！」<br>當晚，堂哥那艘俗稱「蝦拖」的漁船，就在香港仔、南丫島及黃竹灣海域作業。逢收網，船艙緊張熾熱的氣氛便劃破寒意；漁工透過機器協助純熟地一手收繩一手放繩；拖網被收起、解開，兩成魚穫混合八成垃圾「嘩啦」一聲墮地，眾人即撲前把魚穫分類存放。<br>頭幾輪收穫果然不好。眾人無奈把網再次撒進海裏，然後呆望船外漸泛魚肚白的天空，大家心裏祈求上天可賜予自然的餽贈。近岸捕魚，集中在凌晨3時至早上11時八個鐘頭內，約可收網七次。最後一夜，堂哥魚穫僅及平日一半，他卻未有失望。<br>「出發前我已經預計收穫差，但我已計算埋大風大雨、本地野生海鮮價起碼漲價三成，唔會蝕本。」竟夜捕魚後，堂哥與胞兄添哥未歇息；把大部份海鮮交給批發後，剩餘便送往香港仔街市的自家魚檔叫賣，「全部本地海魚！今日獅頭魚好鮮、仲有大墨魚……」<br>獲政府發出數百萬元賠償的堂哥，卻並未打算改行。「我小學都未畢業，而我哥哥直情喺船出世，試問我哋可以轉邊行？大家都有家庭子女要養，我哋呢一世都唔會離開隻船同香港仔，之後惟有轉到中國水域搵食，見步行步。」</p><p>風季時街市或無海魚賣</p><p>香港海鮮聯合總會主席李彩華指，政府及環保團體一直指禁止拖網對野生魚蝦供應及價格影響極微，實情卻並非如此。「無風無浪時，香港有大陸捕獲嘅野生海鮮供應，但係一到大風大浪甚至打風，大陸野生海鮮返唔到嚟，點解行街市仲有海魚賣？咪係全靠近岸拖網！」他估計禁令實施後，遇上大風大浪的時節，香港街市再無海魚可賣，最受影響包括深受港人歡迎的麻蝦、瀨尿蝦；老饕至愛的野生黃花、九肚魚及紅壇等。他惋惜這些本地獨有滋味，或隨拖網遭禁而絕迹。</p><p>寒風中的最後一夜</p><p>【黎明前出發】<br>■黎明到來前，三代捕魚維生的黃家拖網船已出海撒網，在香港沿岸海域不斷兜圈捕魚。</p><p>【一晚撈七次】<br>■凌晨4時半，漁民撈起魚穫；以近岸出海計，一晚約可撈七次。</p><p>【船上即分類】<br>■在漁船出生的添哥，熟練地把拖網撈得的魚穫分類。</p><p>【通宵後開檔】<br>■堂哥（左）及添哥（右）通宵捕魚後未有休息便趕返自家魚檔，賣剛捕獲的野生海鮮。</p></body></html>
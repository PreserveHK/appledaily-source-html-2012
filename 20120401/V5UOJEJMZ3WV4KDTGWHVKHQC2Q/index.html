<html><header><meta charset="utf-8"><title>徐子珊自爆年年加人工</title></header><body><h1>徐子珊自爆年年加人工</h1><p>徐子珊昨日穿上紫色tubedress，在將軍澳出席她有份聲演的卡通電影《喜羊羊與灰太狼4開心闖龍年》宣傳活動，子珊已第三年為該片系列配音，她謂每年的酬勞都有遞增：「我唔敢加太多，好似上年我同謝天華都有配，但可能佢加得太多，而且又咁紅，所以今年唔見咗佢。」由於跟電影公司合作愉快，子珊每次都獲贈喜羊羊公仔，之後都轉送給姨甥女。</p><p>發揮喜劇細胞</p><p>子珊透露本月初會接拍一部笑片，將與金剛飾演情侶，她笑言自己的喜劇細胞終於可以發揮。<br>談到在新戲的造型，子珊大賣關子說：「造型要絕密，但會有驚喜，有次有同事見到，佢都俾我嘅造型嚇咗一跳。」<br>採訪：黃曉妍<br>攝影：陳順禎</p></body></html>
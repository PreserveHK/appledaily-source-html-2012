<html><header><meta charset="utf-8"><title>趣趣地人瑞捧場拜恩險失威</title></header><body><h1>趣趣地<br>人瑞捧場拜恩險失威</h1><p>湖人後衞拜恩（圖）雖然成日畀隊友批評獨食，不過佢都算有善心，上周六主場對黃蜂場比賽，就與入場睇波嘅105歲人瑞Wynn見面，Wynn身為湖人粉絲，拜恩當然想係佢面前威威，可惜佢頭3節15射更全炒。好彩爛船都仲有三斤釘，第4節拜恩發威，包括最後20秒射入3分波，幫湖人反超前，最終一額汗咁險勝88:85。</p></body></html>
<html><header><meta charset="utf-8"><title>迷失腹肌</title></header><body><h1>迷失腹肌</h1><p>倫奧明晚便結束，其實，開幕前肯定無論如何幾夜都校鐘起身捧場的，只有戴利與劉翔。劉翔已不用多講，還好戴利沒令我失望，不說成績，單係樣貌身材都比4年前大有進步，由可愛大男童變身標準美少年，連不愛睇體育的同志老友，都不斷瘋傳他的肉照給我！<br>不知是否受奧運男子跳水及體操運動員的體形影響，帶挈剛剛在中環開業的A&amp;F的宣傳攻勢，過去10日，不論在中環、銅鑼灣又或尖沙嘴，那廿幾名年輕英俊身材弗到漏，還要全部赤裸上身騷肌肉的男模，所到之處，只聽到女士尖叫聲，為他們身上鼓起的二頭肌和6至8塊腹肌而瘋狂。體育專家未必係「睇肉專家」，我肯定對後者更有心得，以我所知，不同項目對肌肉有不同要求，如跑步、足球、單車便需要大腿肌發達，以達致有足夠的爆發力，一段段咁爆。也不見得任何運動員都個個像A&amp;F的軀體，任你揀舉重、擲鐵餅又或者摔跤選手，講真未必揀得落手。即使體操選手個個手瓜起，但身高欠奉，就像一個擁有36D、24、36的美女，只得5尺高，煞風景多於一切，即是比例較尺寸重要，嘻嘻，要選倫奧肌肉與身高比例金牌，我會投戴利一票！<br><br>盧覓雪<br>多棲藝能人</p></body></html>
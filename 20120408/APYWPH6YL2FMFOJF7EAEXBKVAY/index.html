<html><header><meta charset="utf-8"><title>何紫綸寸Jeana質素低</title></header><body><h1>何紫綸寸Jeana質素低</h1><p>林莉、何紫綸及趙哲妤昨日到灣仔出席「黑白雙熊出沒關注！」彩繪活動，宣揚保育北極熊及亞洲黑熊意識。何紫綸最近忙於籌備speeddating生意，笑言要為剩女、宅男做紅娘，問她可會邀請前男友弟弟張栢文參加？何紫綸謂：「唔使啦，佢咁勁，連Jeana呢啲寸爆都可以聯誼到，我鍾意啲高質素同天然嘅女仔，同埋高質素嘅男仔。」問她是否嫌棄Jeanacheap？何紫綸說：「總之要高質素啦，佢哋太後生啦，中女先啱，佢哋結識方法唔同，要有耐心傾偈，唔係一撻即着，唔係只係睇外表嗰啲。」</p><p>林莉睇中高以翔</p><p>林莉早前到台灣為蘇永康演唱會擔任嘉賓時，結識型男高以翔及其哥哥高宇橋，大讚兩人高大威猛：「我覺得高以翔好nice又有型，而且可塑性好高，可以好man又可以好細路仔，仲好識得照顧女仔。哥哥性格同我好似，都係慢熱同怕醜，下個星期高宇橋會嚟香港，我會帶佢周圍玩。」<br>採訪：盧妹　攝影：仇志德</p></body></html>
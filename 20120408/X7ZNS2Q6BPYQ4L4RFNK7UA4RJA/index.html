<html><header><meta charset="utf-8"><title>蘋機會：相機孭出四色Style　索．帶</title></header><body><h1>蘋機會：相機孭出四色Style　索．帶</h1><p>當你走一轉旺角信和，會驚訝除相機套外，相機帶原來係另一大熱產物。攝影師兼設計師Quist，愛攝影愛到要創立品牌設計相機帶，由花紋到質感都比原廠貨更具Style，90cm長度更係神來之筆，方便斜孭相機外，最重要索爆花紋可更肆意展露人前，搶盡大家目光。<br><br>記者：許福合<br>攝影：伍慶泉、譚盈傑<br>Model：Mandy@Sign<br>查詢：HiddenCulture（23422340）</p><p>斜孭變產品特色</p><p>Quist對攝影情有獨鍾，不過一開始並非想當攝影師，「還記得12歲時曾想做模特兒，但總是覺得影得不夠靚，於是就自己鑽研攝影技巧、拍攝角度，之後更以攝影做職業。」攝影題材主要以人像或Fashion為主，酷愛玩「E冲C」（底片冲曬技巧之一）、濾鏡及雙重曝光效果，經常機不離身到處拍攝，而Quist自己設計的UtopianBloom相機帶系列，最大特色係長達90cm，比一般60cm相機帶，足足長一半！原來Quist平常喜歡斜孭相機，不似傳統相機帶般必需「掛頸」，方便攜帶之餘，見到有趣情境可輕易舉機拍攝，讓斜孭與即興Snap完美共存，呢個喜好亦成為Quist產品嘅獨特標致性。</p><p>真皮加刺繡貴氣十足</p><p>Quist由設計、製作樣辦全部一腳踢，曾為找到達到心目中理想效果的工廠而吃盡苦頭，幸好最後成品令她相當滿意。暫時推出市面的UtopianBloom系列，會有四種顏色，分別以香艷、貪心、失望及自戀等個性命名，齋聽個名已好有Stlye。售價偏高，主因係機帶用上真皮製作，加上有如刺繡的金色花紋，觸摸時特別具質感，整體相當貴氣。兩側相機扣以螺絲扣固定及可調校長度，比傳統的更穩妥。除了相機帶設計具特色，連包裝上亦加入唔少心思，內裏包含一本精美相簿，讓用家放上心愛攝影作品，當作禮物相贈畀朋友，絕對係一份別出心裁嘅好禮物。</p><p>另類相機帶<br>Ucam100%香港製造</p><p>雙層相機帶，綑紅邊米色織花帶配深啡織帶，更係100%香港製造。<br>查詢： http://www.ucamhk.com </p><p>　<br>CameraStrap北歐風</p><p>芬蘭風格相機帶，以寬闊柔軟棉布配尼龍布，雙套扣設計亦令相機不易滑落。<br><br>查詢：升科（31884983）</p></body></html>
<html><header><meta charset="utf-8"><title>肥谷肇事酒吧起雙飛</title></header><body><h1>肥谷肇事酒吧起雙飛</h1><p>24味昨日凌晨涉在酒吧打架，原來谷德昭（肥谷）事發前也在該酒吧。昨日凌晨12時，本報記者發現他帶着兩位長髮短裙性感女郎蒲吧，同行未見他拍拖9年的女友林子萱。由於未開場，肥谷惟有與兩位索女在馬路邊吹水，一向女有一手的肥谷，逗得兩位索女不停笑騎騎。</p><p>「去玩要小心啲」</p><p>對於昨日凌晨3時許，24味成員涉在酒吧內發生爆樽及毆打事件，問肥谷可有目睹打鬥過程？他昨日在電話中說：「我係有去玩，24味喺場中打碟，我玩到凌晨兩點幾就走咗，唔見有事發生，事後又冇人同我講喎。」肥谷可擔心到夜店玩危險？他說：「自己去玩要小心啲，人哋飲醉酒，我就唔會行得太埋。」<br>採訪、攝影：楊浩賢</p></body></html>
<html><header><meta charset="utf-8"><title>一周兩件：金利來派息吸引 - 錢雋</title></header><body><h1>一周兩件：金利來派息吸引 - 錢雋</h1><p>金利來（533）新一年接單情況唔錯，又有高息，有得諗。金利來新一年，即係2012年嘅春夏季及秋冬季預訂會，定單比起上年有22%及17%增幅。集團唔再打香江市場，唔使捱貴租，而喺祖國，又有內需Backup，繼續好收成。又當金利來2012年度無晒物業增值及祖國地產銷售利潤，核心溢利Keep住喺四億銀，預期PE都係得8.2倍。再講，金利來揸住淨現金10億銀，而單喺2011年度，現兜兜每股派息0.255元，息率高企7厘，無花無假，財政穩陣到爆，息率回報又勁吸引。呢期金利來貼近2010年高位，繼續等爆上，以2012年預期PE12倍做目標，目標價4.7元，潛在回報率40%。呢個PE水位，喺內需Sector嚟講，仲係好平。</p><p>泛亞環保現金多</p><p>泛亞環保（556）上年底嘅淨現金7.5億銀，係現金牛，計計數，每股淨現金高達0.94元，現價（0.72元）仲要低過每股淨現金值。又集團呢個三年低殘價，相對每股NAV1.87元，就大幅折讓61%，水務股當中，泛亞算係吸引。呢期泛亞喺底部平均線疊埋一齊，短線博爆升一轉，上望0.86元，泛亞未有耐到NAV。<br><br>錢雋</p></body></html>
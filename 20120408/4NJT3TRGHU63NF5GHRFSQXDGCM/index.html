<html><header><meta charset="utf-8"><title>葉德嫻討厭簡體字</title></header><body><h1>葉德嫻討厭簡體字</h1><p>黃磊和秦海璐主演的話劇《四世同堂》，昨晚在尖沙嘴文化中心進行三場慈善公演，劉德華、葉德嫻、馬浚偉、陳法拉和許鞍華等均到場支持，華仔影相後即閃入後台，未有接受訪問。</p><p>腌尖嚴選對手</p><p>葉德嫻表示很喜歡看舞台劇，問她有否叫華仔投資？她說：「佢邊得閒吖！而且我好多嘢都嫌，許志安、Eason（陳奕迅）、學友就好啲，但佢哋邊得閒。」看不上眼那些得閒歌手﹖葉德嫻說：「唔好咁講，我睇過王菀之演唱會，佢係好演員好歌手，將把聲變化得好唔同。」提到《四》劇講普通話對白，葉德嫻謂幸好有繁體字幕，因她不識睇簡體，她說：「之前買咗本樂理書，我睇咗少少就已經覺得好討厭，所以放棄咗，因為係簡體字。」<br>今年打算出唱片的法拉，被問到諸葛紫岐也有意出碟，法拉不願回答。諸葛紫岐表示沒聽過她的歌，法拉即扯開話題說：「我今日係捧黃磊、秦海璐場，嚟取經。」不過法拉坦言會調節跟諸葛同時出碟的尷尬場面。<br>採訪：魯萍<br>攝影：陳俊強</p></body></html>
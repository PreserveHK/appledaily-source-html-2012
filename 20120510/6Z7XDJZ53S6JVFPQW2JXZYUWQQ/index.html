<html><header><meta charset="utf-8"><title>醫生：冇彈性　好易甩</title></header><body><h1>醫生：冇彈性　好易甩</h1><p>【本報訊】泌尿科醫生陳龍威測試本報從拆家購入的問題安全套，發現膠質劣、彈性差，其中問題岡本安全套更「穿窿漏水」！使用該等安全套，「可能要付上好大代價」。<br>杜蕾斯的「超薄裝」是金色盒的，而假貨「超薄裝」的紅色盒，則是扮真貨的「至尊超薄裝」，盒面設計略有不同。「岡本0.03」的包裝仿真度甚高，最明顯分別是真貨名稱用「安全套」而問題貨用「避孕套」；陳龍威在檢視時，一時間也難以分辨真偽。</p><p>問題貨穿窿漏水</p><p>陳龍威為安全套進行注水測試，發現問題岡本安全套「穿窿漏水」，「可能係工場嘅啤機過熱，將膠質熱穿。」到進行拉扯測試時，假貨的膠質都明顯差劣，彈性也較差，「冇彈性，個安全套好易會喺行事期間甩咗出嚟。總括嚟講，係完全唔可以防止女性受孕，又避免唔到性病傳播；錯誤使用，有可能要付上好大代價。」</p></body></html>
<html><header><meta charset="utf-8"><title>冇得睇林瘋喇！</title></header><body><h1>冇得睇林瘋喇！</h1><p>【趣趣地】今季仲想睇林書豪（J.Lin、圖），應該冇可能喇。因為紐約人教練活臣星期二走出嚟講，話23歲嘅J.Lin身體仲未準備好，未100%復原，所以就算林瘋幾想出戰都唔會派佢喺首圈上場。而安東尼最近同佢私下傾過，都話如果J.Lin唔係110%健康的話就無謂博。</p></body></html>
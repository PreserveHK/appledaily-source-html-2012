<html><header><meta charset="utf-8"><title>Bonnie怕緋聞嚇走追求者</title></header><body><h1>Bonnie怕緋聞嚇走追求者</h1><p>無綫早前的真人騷節目《盛女愛作戰》，令其中一位盛女Bonnie人氣急升，目前不但在商台做DJ，更越來越多活動邀請她做嘉賓，昨日Bonnie便到油麻地一所中學出席「吃皮大笑操」活動。Bonnie表示：「多咗活動搵我都好開心，希望家有名氣可以幫到其他人，今日嚟分享正面信息，凡事都叫人樂觀啲。」<br>提到參加《盛女》以來的負面新聞，Bonnie笑言：「唔算好負面，大家都幾錫我，正面啲同多啲幫人，個人都會靚啲。」早前有讀者爆料公開了一張Bonnie跟一名男性的親密合照，她表示該位「45度黑超男」只是好朋友，可怕會嚇走有意的追求者？Bonnie笑言：「佢咁靚仔，怕其他人以為我只係鍾意靚仔。」<br>採訪、攝影：文國駿</p></body></html>
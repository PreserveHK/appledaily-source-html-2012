<html><header><meta charset="utf-8"><title>阿倫破冰後返無綫</title></header><body><h1>阿倫破冰後返無綫</h1><p>環球跟無綫破冰後，譚詠麟首度參與無綫大型音樂會，並與杜麗莎合作，音樂會昨在電視城拜神，阿倫笑說：「好耐冇入嚟，好多嘢唔同晒！」首次合作的杜麗莎與阿倫互笠高帽，阿倫說：「杜麗莎好勁，把聲可以返去十幾歲嗰時，最勁係菲律賓人唔識講菲律賓話。」</p></body></html>
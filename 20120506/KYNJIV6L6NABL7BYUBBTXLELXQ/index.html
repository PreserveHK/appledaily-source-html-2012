<html><header><meta charset="utf-8"><title>蘋機會：Android平霸壓境　千二蚊掃Pocket</title></header><body><h1>蘋機會：Android平霸壓境　千二蚊掃Pocket</h1><p>智能手機雖分唇多，不過你如只須Check下電郵，間中WhatsApp，花四、五千蚊買部頂級機實在浪費！最近Samsung推出幾款千多元入門智能手機，行Android且基本功能齊全，而且大家最愛嘅「掃機」玩法，入門機一樣順暢聽話，邊個話平嘢無好？<br><br>記者：許福合　<br>攝影：陳盛臣　<br>Model：Paris@PureModels</p><p>Pocket最迷你</p><p>mini2若叫做入門級，呢部Pocket更係入門級的入門機，唔講其他，只看售價$1,198，行Android2.3.6的智能手機，配備TOUCHWiZ介面，基本功能有齊，適合簡單智能手機功能的用家，甚至用作後備機都係好選擇。屏幕只有2.8吋，但同樣機身都細，放入褲袋都唔多覺。用落系統反應都唔輸蝕，832MHz處理器亦足夠一般操作，最覺得不夠用的是鏡頭，只有200萬像素，而且屏幕解像度只有240×320，要睇片就未必夠用喇。</p><p>搶眼黃背</p><p>三星mini2身形又真係好迷你，機身只重100g，小朋友揸機都好穩妥。機背黃色外殼份外搶眼，隨機亦有黑殼供替換。3.27吋HVGA屏幕，雖在智能手機尺中算細，但解像度都有320×480，試用時感覺相當好，顏色明亮度同對比度都比同級機種優勝，用來玩Apps或睇網頁都可接受。系統行Android2.3.6，基本Google服務如Gmail、GoogleMaps、YouTube當然不缺少，實際用落更有驚喜，800MHz速度處理器在反應方面絕對交到貨，亦支援Flash睇片，只嫌內置4GB儲存係細啲，不過可插張microSD補數，以入門機而言，已相當討好了。</p><p>兩千有找智能手機</p><p>換殼Symbian<br>Nokia500（$1,598/b）</p><p>雖屬入門機，但Nokia500外形都稱得潮Look，背蓋可更換轉顏色。系統行Symbian，配1GHz處理器，且有3.2吋屏幕及500萬像素鏡頭，規格不俗。</p><p>分享方便<br>LGOptimusHUBE510（$1,998/c）</p><p>E510獨特處係內置Wi-FiDirect及Wi-FiCast，可與附近手機或裝置分享相片、影片及音樂。配3.5吋高亮度屏幕，配AndroidOS及800MHz處理器，夠晒玩。</p><p>易用Sense介面<br>HTCExplorer（$1,798/d）</p><p>Explorer使用的3.2吋HVGA芒，是HTC首次應用在入門機上，圓滑機身配上Sense操作介面，可玩埋多樣化Widgets以及氣象顯示，進一步簡化操作。</p><p>QWERTY鍵盤<br>SEXperiaminipro（$1,998/e）</p><p>入門機少有滑蓋式QWERTY鍵盤，配合Type&amp;Send，可加快文字輸入速度。三吋MobileBRAVIA芒亦有極高畫質，主頁四角快捷鍵可自訂多達16個Apps。</p><p>立體聲雙喇叭<br>SELiveWalkman（$1,998/e）</p><p>LiveWalkman是將Walkman結合Android的新品，聽歌時有節奏閃燈，加上立體聲雙喇叭，大大增強音樂享受。500萬像素鏡頭，設有自動對焦及LED閃燈。</p><p>換殼薄身<br>HUAWEIIDEOSX3（$1,480/f）</p><p>X3機身走時尚路線，還提供共四色的外殼，讓用家自由配襯。輕薄機身配有3.2吋屏幕，配有HUAWEI用戶介面，加上整合fb、微博，讓你緊貼老友資訊。</p><p>查詢：	</p><p>（a）Samsung（36984698）<br>（b）Nokia（21366338）<br>（c）LG（35437777）<br>（d）HTC（35201234）<br>（e）SonyMobile（82038863）<br>（f）HUAWEI（21513822）</p></body></html>
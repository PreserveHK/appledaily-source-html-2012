<html><header><meta charset="utf-8"><title>特稿紅軍又係衰保守 - 咖哩</title></header><body><h1>特稿<br>紅軍又係衰保守 - 咖哩</h1><p>猶記得上星期曼市打吡賽後，曼城領隊文仙尼直指曼聯敗於踢法保守，抱有求和心態。上周六的英足盃決賽，利物浦似是重蹈覆轍，排出個保守的正選陣容，結果先失兩球；到換入中鋒安祖卡路爾，紅軍才重拾氣勢，狂攻車路士，可惜仍以1:2飲恨。<br>今場利物浦以4-5-1迎敵，蘇亞雷斯打單箭頭，達寧及比拿美分任兩邊，由謝拉特、佐敦軒達臣及史比寧鎮守中場；看來想屯兵中場，加固防守，結果導致球隊幾乎零攻勢。蘇亞雷斯欠缺支援，難敵泰利及伊雲奴域，達寧擅傳中，但中路沒有高大球員接應；史比寧有空間控制節奏及發動攻勢，卻無阿迪達及沙比阿朗素的足球智慧。</p><p>卡路爾入場唔同晒</p><p>55分鐘，落後到兩球時，領隊杜格利殊（小圖）終於換入中鋒安祖卡路爾，調走建樹甚少的史比寧，改打簡單直接的英式足球，形勢「唔同晒」。謝拉特及軒達臣以攔截為先，倚靠兩翼雙閘左右出波，加上蘇亞雷斯拉邊，令到卡路爾有大量機會施展高空優勢。這種戰術非常奏效，令對手防線風聲鶴唳，但也許施治神勇，或者命運作弄，利物浦最終無法扳平。杜帥上任年半，豪擲過億鎊，暫時換得隻英聯盃，兼且無法打入聯賽前4出戰歐聯，怎說都不是成功的球季！還望如杜帥所言，只要這套陣容再夾多幾年，就可以發揮更大的威力。</p></body></html>
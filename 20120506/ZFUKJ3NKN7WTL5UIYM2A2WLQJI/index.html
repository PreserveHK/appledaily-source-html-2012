<html><header><meta charset="utf-8"><title>超級靚媽齊為子女操心青霞、子淇黑白競艷</title></header><body><h1>超級靚媽齊為子女操心<br>青霞、子淇黑白競艷</h1><p>大美人林青霞前晚穿上黑色起膊晚裝裙，佩戴近7,600萬元珠寶罕有現身卡地亞活動，同場還有女兒邢嘉倩相伴，艷光四射。青霞教囡囡揀男友，要揀如父親邢李㷧般人品好為模範。同場的千億新抱徐子淇以白色露背大開衩連身裙現身，她表示關注日前意圖綁架富貴學童事件。</p><p>法國超級珠寶名牌卡地亞前晚在尖沙嘴舉行高級珠寶晚宴活動，罕有出席公開場合的大美人林青霞，也帶同女兒邢嘉倩前來，同場還有千億新抱徐子淇、張艾嘉夫婦、何超瓊及已故中共總理周恩來姪孫女周苓等。久未露面的青霞依然美麗，穿上黑色Lanvin起膊連身裙，佩戴近7,600萬元珠寶重裝而來，她說：「先生第一次見我爹哋媽咪，係買咗一對卡地亞情侶錶見面。」</p><p>教女揀男友重人品</p><p>青霞透露近日忙於搵靈感寫作，問到母親節如何慶祝？她說：「都係留喺屋企，啲女會準備有心思禮物，試過將啲相剪貼成藝術品，最難忘係大女有一次用我《窗外》封面做成生日蛋糕。」問她有否教囡囡拍拖心得？她即笑言：「教佢搵一個似爹哋人品好，對佢好最緊要。」<br>原來青霞仍有戲癮，她笑說：「戲癮有，拍未必拍，唔想接受太大壓力。」早前周杰倫有意找她客串拍戲，青霞說：「有見過，喺機場見，覺得佢好nice。」對於周杰倫早前向狗仔隊動粗，她說：「微笑就得，動手就唔啱。」<br>另外，徐子淇是夜以超性感的Versace白色露背開衩連身裙示人，露長腿之餘，更露出南半球。對於近日富豪後代在校外險被綁架事件，子淇十分關注，她說：「好擔心，好嚴重，嗰間學校我個女都有去過上課外活動，自己日日都會接細路放學，都會教小朋友出街小心拐子佬。」</p><p>子淇谷囝囝學功夫</p><p>問到會否加強保安？子淇說：「家會安全啲，不過太誇張又唔得，怕阻礙交通，會同學校配合，個仔大啲會學功夫，如果有得當兵我一定畀佢去訓練吓。」<br>採訪：梁錦雯<br>攝影：黃偉雄</p></body></html>
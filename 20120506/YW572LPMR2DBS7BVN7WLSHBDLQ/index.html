<html><header><meta charset="utf-8"><title>中環在線：Benetton富二代腳頭好 - 李華華</title></header><body><h1>中環在線：Benetton富二代腳頭好 - 李華華</h1><p>近年俾H&amp;M同埋ZARA搶晒生意嘅意大利褪色名牌Benetton，之前為咗重建品牌準備將公司私有化，快將77歲嘅創辦人LucianoBenetton都開始退位讓賢，將主席位交畀48歲仔Alessandro，將管理層年輕化，對以青春色彩為賣點嘅Benetton嚟講始終係好事。</p><p>捧紅舒密加</p><p>原來Alessandro絕非一般「富二代」，佢係哈佛MBA碩士，入過英國高盛工作，仲自創成立一隻私募基金21Investimenti專做風險投資，家資產規模有成13億歐元。Alessandro前年獲意大利總統頒發「意大利行業騎士獎」，好巴閉。<br>咁都未算，Alessandro曾經喺88至99年間擔任Benetton一級方程式車隊主席，捧紅「車神」舒密加，幫佢喺94至95連續兩年贏得車手總冠軍。呢位「富二代」腳頭咁好，話唔定可以幫Benetton重拾昔日光輝㗎！</p></body></html>
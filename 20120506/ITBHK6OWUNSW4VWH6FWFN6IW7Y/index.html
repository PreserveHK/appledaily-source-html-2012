<html><header><meta charset="utf-8"><title>Viann嫁富二代洞房即造人</title></header><body><h1>Viann嫁富二代<br>洞房即造人</h1><p>現年31歲的前RoadShow主持梁慧恩（Viann），昨日與林忠豪的堂弟林忠澤結婚，Viann揚言希望婚後造人成功。林忠豪表示是一對新人的媒人，感情生活多姿多采的林忠豪，自爆被堂弟爬頭，經常被家人催婚，現正積極搵女友。</p><p>梁慧恩昨日與拍拖一年多的林忠澤，在灣仔君悅酒店註冊結婚兼擺酒，新郎哥昨日上午9時到酒店接新娘兼舉行註冊儀式，晚上筵開四十席宴請親朋，兄弟及姐妹團分別有六人，其中演出《春嬌與志明》的陳逸寧是姊妹之一，新郎哥林忠澤表示接新娘前心情緊張，問他是否已有心理準備被姊妹團玩？他說：「我已經豁出去，預咗要講愛的宣言。」</p><p>忠豪被催婚</p><p>林忠澤的堂兄、李澤楷表弟林忠豪也一早到酒店，他表示已準備了禮物給堂弟：「我等佢封番媒人利是畀我，因為係我請佢（Viann）嚟公司，我識咗佢都十年，好開心家做埋屋企人，親上加親。Viann好好，又同屋企人好夾。」問到會否催一對新人造人？他說：「梗係越快越好。」可有被家人催婚？他說：「我細佬同堂細佬都爬頭，所以個個都催，都幾尷尬。」</p><p>最想生兩個</p><p>之後陳逸寧大爆接新娘的情況，她說：「姊妹叫新郎哥擺瑜伽甫士，又用wasabi刷牙，不過兄弟好蠱惑，畀好多散銀做開門利是。」到晚上約7時半，一對新人接受傳媒訪問，林忠澤承諾愛Viann一生一世，Viann表示希望生兩個，更揚言「今晚即刻要造人」，到場嘉賓多是亞視藝員，包括戚黛黛、鮑起靜和彭健新等。<br>採訪：盧妹　攝影：陳慧安、陳順禎</p></body></html>
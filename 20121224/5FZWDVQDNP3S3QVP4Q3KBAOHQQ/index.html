<html><header><meta charset="utf-8"><title>沙仔終於公開煙韌</title></header><body><h1>沙仔終於公開煙韌</h1><p>美國男星沙拉保夫之前點都唔認同新片拍檔Mia Goth拍拖，就算出街都係離行離列，手仔都唔拖吓。到噚日沙仔俾人影到佢同Mia喺加州一個花園度煙韌，雙手仲從後環抱女方，如果咁都唔係拖友，會係啲乜呢？</p></body></html>
<html><header><meta charset="utf-8"><title>趣趣地：<br>曼城買尼馬代巴神？</title></header><body><h1>趣趣地：<br>曼城買尼馬代巴神？</h1><p>上季曼城首奪英超，巴洛迪利（圖）出咗唔少力，但巴神今季就冇晒料到。有傳不嬲對佢有興趣嘅AC米蘭，準備喺冬季轉會窗出價2,000萬鎊（約2.5億港元）帶佢返米蘭市（雖然米蘭老細貝盧斯科尼否認）；曼城技術總監碧格利斯坦上周飛咗去巴西，向山度士斟介對方值3,200萬鎊嘅尼馬，唔知係咪為巴神離隊鋪路？</p></body></html>
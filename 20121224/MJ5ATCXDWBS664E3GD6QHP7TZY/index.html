<html><header><meta charset="utf-8"><title>中環在線：金融時報　研究化妝BB - 李華華</title></header><body><h1>中環在線：金融時報　研究化妝BB - 李華華</h1><p>BB cream喺化妝品市場越來越紅，原只有韓國品牌推出，家連歐美都出，連英國《金融時報》都寫個關於BB cream嘅專題，指呢個產品一年喺美國市場價值8750萬港元，每個品牌、零售商、消費者過去18個月都想成為BB故事一分子。<br>BB係Blemish Balm縮寫，集遮瑕、保濕、防曬功能。最早由東德一位皮膚科醫生喺1967年研製，之後傳入北韓，流入南韓後被發揚光大，好多南韓化妝品牌都有呢隻產品，紅遍亞洲嘅程度，令到Bobbi Brown、Dior等歐美品牌都推出BB cream。<br>除咗BB，陸續仲有BBB（Beauty Balm Body）、CC（Color Control）同DD（Double Defence）cream，都話女人錢最易賺，男人想同女友或太太搭到嘴，可能都要學吓呢堆字母了。</p></body></html>
<html><header><meta charset="utf-8"><title>龍小菌考慮除面罩</title></header><body><h1>龍小菌考慮除面罩</h1><p>蒙面焗足一年焗到肺有陰影嘅龍小菌，曾經講過世界冇末日就考慮現真面目，噚日佢現身灣仔會展擺賣新碟嘅攤位獻唱宣傳，緋聞男友邵子風仲擔任司儀，問到係咪真係除面罩？龍小菌話：「為身體健康真係會考慮，加上大家都已經注意我嘅音樂。」嚟緊就係樂壇多個頒獎禮，龍小菌話會出席，兼且會以環保宗旨一套衫出席晒。</p></body></html>
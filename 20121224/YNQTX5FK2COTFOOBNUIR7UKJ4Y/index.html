<html><header><meta charset="utf-8"><title>王敏德過齊人聖誕</title></header><body><h1>王敏德過齊人聖誕</h1><p>譚詠麟（阿倫）前晚在灣仔會展為華仁書院舉行籌款演唱會，王敏德與細仔王躍穎合唱助興，老婆馬詩慧與大女王曼喜撐場。曼喜謂專程由美國回港，朝早才抵埗即捧胞弟場，二妹麗嘉晚上回港後獨留在家，預計留港兩星期，自言是父母的最佳聖誕禮物，她驚訝胞弟長高不少：「細佬好高，好驚，我瘦咗冇高過，妹妹都成熟咗。瘦唔係因為讀書辛苦，係努力讀。」問有否拍拖及帶男友回港？她謂未有，身旁的虞茱迪即爆料：「咁靚女，點會冇？唔講你知啫。」<br></p><p>兩譚校長合唱</p><p>阿倫大唱經典金曲，台下觀眾衝到台前握手及影相，他見到DJ梁繼璋的近10歲兒子又奀又瘦時，即取笑梁繼璋：「你冇畀飯個仔食？」其後阿倫與舊生大合唱《知心當玩偶》，阿倫遞咪給港華校長譚兆炳唱幾句，兩位譚校長世紀合唱。<br>採訪、攝影：林嘉慈</p></body></html>
<html><header><meta charset="utf-8"><title>Old news is so exciting：傳黎明為舒淇自殺</title></header><body><h1>Old news is so exciting：<br>傳黎明為舒淇自殺</h1><p>失婚黎明對住班記者笑笑口，仲有心情講金句，皆因佢見慣大場面，離婚對佢嚟講濕濕碎啦。99年，黎明被誤傳為舒淇而自殺，第日即刻上晒報紙頭條，全球fans發短訊慰問，又有成隊記者嚟採訪，不知幾轟動。</p><p>話說當年黎明同舒淇拍《玻璃之城》撻着，但班fans唔鍾意舒淇，搞到黎明超冇癮。99年3月10日凌晨，有指黎明被家人發現佢喺屋企昏迷，即時送去養和，腦部出現輕微缺氧，盛傳佢仰藥。嗰晚黎明出嚟見記者，雖然個樣超攰，但依然發揮金句王本色，佢話：「唔知邊個傳呢個消息，傳得咁唔清楚，令大家白行一趟。我只係一個歌手，唔係偵探，唔通聽日有人話我去鵝頸橋耍雜技，我又要出嚟澄清？」第二日，黎明再開記招交代：「唔知點解俾人咒死。我係唔會自殺，我對生命充滿熱誠，呢啲頭條唔上都罷。」但佢由始至終都唔肯承認同舒淇嘅戀人關係。<br>而近日黎明同樂基兒離婚，舊愛舒淇就不斷喺微博發功，開解黎明仲同佢打氣，真係有情有義咯。<br>撰文：阿Wow</p></body></html>
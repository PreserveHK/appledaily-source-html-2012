<html><header><meta charset="utf-8"><title>傅家俊輸波老婆呵番</title></header><body><h1>傅家俊輸波老婆呵番</h1><p>近排天氣轉凉，搞到唔少人傷風感冒，香港首席桌球手傅家俊都中招，周四帶病出戰成都國際桌球錦標賽，以4:6輸畀梅菲，8強出局。Marco賽後仲講笑話自己狀態差，以為會輸0:6或者1:6。老公身體唔舒服，跟住仲冇得休息，要飛去鄭州參加下周一開波嘅職巡賽，未能隨行嘅老婆Shirley當然好擔心，喺微博（圖）叮囑愛人照顧自己，真係sweet到漏！</p></body></html>
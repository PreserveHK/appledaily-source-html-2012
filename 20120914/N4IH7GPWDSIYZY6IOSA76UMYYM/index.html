<html><header><meta charset="utf-8"><title>北京<br>城城開工瞌眼瞓</title></header><body><h1>北京<br>城城開工瞌眼瞓</h1><p>近日郭富城特別忙，啱啱過咗去嘅星期日至喺新加坡開完巡迴演唱會，早幾日佢已經飛到北京宣傳電影《寒戰》。城城日前一身黑T恤襯牛仔褲喺北京現身，不過真係太頻撲唔夠瞓，佢一路行一路捽眼，細路仔唔好學呀！佢去一個座談會同幾名藝術家交談咗一陣，鍾意打邊爐嘅城城一做完嘢，即刻同助手飛車去北京著名嘅皇城老媽火鍋店擦餐勁！撰文：葉雪</p></body></html>
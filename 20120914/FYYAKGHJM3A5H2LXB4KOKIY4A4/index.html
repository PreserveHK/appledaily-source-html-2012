<html><header><meta charset="utf-8"><title>劉華贏盡細路心</title></header><body><h1>劉華贏盡細路心</h1><p>有劉華嘅地方就有歡笑聲，講緊嘅梗係唔係劉江華啦，係屬於香港人嘅劉德華呀。佢早排幫連鎖快餐店拍廣告，宣傳「愛心童樂日」，去到欣澳同埋班天真活潑嘅小朋友一齊拍外景。大家都知劉華幾有影響力㗎啦，班細路仔一見到佢，即刻撲埋去，導演拿拿臨roll機，連action都唔使嗌呀。11月，華仔仲會同班小朋友一齊參加馬拉松，希望可以籌多啲錢幫患有重病嘅小朋友。撰文：洪紅克</p></body></html>
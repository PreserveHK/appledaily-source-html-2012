<html><header><meta charset="utf-8"><title>馮仁昭四圍超：吳思遠做院士推動電影 - 馮仁昭</title></header><body><h1>馮仁昭四圍超：吳思遠做院士推動電影 - 馮仁昭</h1><p>為電影圈出咗唔少力嘅吳思遠，噚日去到浸會大學，獲頒授榮譽大學院士，吳思遠太太都有去現場支持。噚日吳導演心情好興奮，但一講到香港影圈就有啲失望咁話：「香港電影家好缺乏人才，尤其大部份電影都喺內地拍攝，好需要培育新力量。」吳導演又親自栽培人才，有時間會親自去浸會大學教學，同學生交流，真係唔話得。</p></body></html>
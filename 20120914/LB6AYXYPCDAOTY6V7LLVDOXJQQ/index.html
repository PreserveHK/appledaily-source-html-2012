<html><header><meta charset="utf-8"><title>周迅素顏嚇人</title></header><body><h1>周迅素顏嚇人</h1><p>大家唔係睇緊《畫皮II》，周迅塊皮係堅嘅，亦冇任何電腦效果。佢前日下晝去台灣，素顏出巡嘅周迅真係遜咗少少喎，塊面一撻撻咁，皮膚又差，仲以為佢啱啱喺礦洞走出嚟，就算即場派飛吻都冇人想接。噚日周迅就出席咗護膚品活動，化行妝嘅佢即刻靚番晒，自信返晒嚟，所以話買化妝品嘅錢真係唔慳得。提到塊面一撻撻，周迅解釋話因為皮膚過敏喎。撰文：洪紅克</p></body></html>
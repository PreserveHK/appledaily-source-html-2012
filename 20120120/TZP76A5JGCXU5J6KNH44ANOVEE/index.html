<html><header><meta charset="utf-8"><title>星級媽打　滿腹喜氣千嬅陀皇上　郭羨妮得小龍女</title></header><body><h1>星級媽打　滿腹喜氣<br>千嬅陀皇上　郭羨妮得小龍女</h1><p>楊千嬅和余文樂早前為《春嬌與志明》拍賀年特輯，阿樂爆響口指千嬅陀「皇上」；陳慧琳（Kelly）為《八星抱喜》宣傳時，則透露已教蝦餃仔做「請請」手勢逗利是；另一準龍媽郭羨妮亦在微博透露獲好友唐寧送贈粉紅色系BB衫，相信如老公所願懷龍女。</p><p>楊千嬅和余文樂的新片《春嬌與志明》3月上映，早前二人即席寫揮春應節，去年余文樂曾寫下「百發百中」預祝千嬅有喜，千嬅回敬指希望阿樂結婚生子，雙喜臨門，阿樂大反應說：「一聽你咁講我就頭痛喇！」最後千嬅改寫「春風得意」贈阿樂。</p><p>古仔煮賀年菜</p><p>阿樂期望新片有3億票房，並暗示千嬅懷的是男嬰：「我哋準備影埋第3集海報，千嬅大住個肚都嚟影，因為導演話如果收得即刻開拍第3集，導演話想借你個『皇上』嚟用喎。」千嬅摸着肚皮說：「借嚟用呢個真係要問一問先，要申請喎。」<br>同樣懷男嬰的陳慧琳則忙為電影《八星抱喜》宣傳，日前她與古天樂和黃百鳴上有線節目《今日觀點之百樂琳門》，與主持人即席煮賀年餸菜，問Kelly會否教蝦餃仔講恭賀說話，她說：「佢識做『請請』手勢，不過未教佢講恭喜發財，都差唔多要教嘞。」</p><p>蝦餃仔變長毛</p><p>Kelly續表示會親自幫囝囝剪髮，但卻不捨剪太短，古仔笑她說：「大個就變長毛嘞！」被黃百鳴催拍拖的古仔說：「真係冇時間，但我已經冇要求嘞！」<br>另外，懷着龍B的郭羨妮一直指老公喜歡生女，她前日在微博表示收到好友唐寧送給BB的禮物，並說：「跟好友唐寧去了shopping，好開心買了很多可愛的東西。」郭羨妮上載了BB衫的相，衫和鞋上的熊公仔都穿裙子，可見她老公得償所願，一索得女。<br>撰文：丁寧</p></body></html>
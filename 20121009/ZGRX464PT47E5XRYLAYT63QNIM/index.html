<html><header><meta charset="utf-8"><title>舊愛踢爆明年娶蒙嘉慧<br>伊健末日婚禮被擱置</title></header><body><h1>舊愛踢爆明年娶蒙嘉慧<br>伊健末日婚禮被擱置</h1><p>鄭伊健早前在個唱上公開承認已向女友蒙嘉慧（YoYo）求婚，但對婚禮細節一直保持高度機密。昨日有傳伊健敲定在預言的世界末日迎娶YoYo。不過伊健舊愛黎芷珊昨午現身時卻玩踢爆，指明年才是「蒙麪」婚期。</p><p>拍拖多年的鄭伊健和蒙嘉慧終於修成正果，早前伊健在紅館演唱會上公開承認已向女友求婚，不過伊健和YoYo之後被追問一切有關結婚日期、場地及其他細節，皆一同封嘴未有透露半句。但伊健有次被追問婚期時曾透露：「總之係人生大事，唔會唔結婚，大概喺世界末日（預言是今年12月21日）。」</p><p>珊珊口徑一致</p><p>昨日有消息指伊健和YoYo已秘密揀好今年12月21日結婚，兩人更考慮在西九的W酒店或是Ritz Carlton擺50圍酒席招待親朋戚友。日前伊健和YoYo，以及好兄弟如謝天華和林曉峰等到劉小慧在尖沙嘴開的禮服店，就此向他的經理人林珊珊求證，她笑笑口說：「唔係12月21日，我同伊健口徑一致，都係明年喇。」但伊健和謝天華等人去造禮服，珊珊稱他們只是往店舖探蘇志威而已。<br>當年曾和伊健拍拖的黎芷珊，昨日到將軍澳出席由她主持的無綫節目《最佳男主角》的記者會，伊健早前亦有接受芷珊節目訪問。提到伊健的婚期，芷珊玩踢爆說：「唔係出年咩？之前吹話係舊年嘛，真係今年12月，又幾得意。我喺節目中都有搵番舊愛啲相出嚟傾偈。」<br>此外，芷珊即場致電與原先應承出席的楊千嬅做訪問，千嬅說：「我要維持餵母乳，所以唔可以減肥，家仲有3份1路要行，快則月底返出嚟，慢則下個月。」節目訪問了劉德華、黃秋生、梁朝偉和謝霆鋒等，芷珊謂：「霆鋒最近發生咗啲事，喺節目中會講。」<br>採訪、攝影：張俊銘</p></body></html>
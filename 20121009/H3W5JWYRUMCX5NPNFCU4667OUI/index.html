<html><header><meta charset="utf-8"><title>杏兒讚PA變乖</title></header><body><h1>杏兒讚PA變乖</h1><p>胡杏兒與吳卓羲昨日在石澳為無綫新劇《衝上雲霄II》拍外景，對於張智霖（Chilam）日前在微博炮轟此劇助理編導（PA）安排失當，士氣有否受影響？杏兒說：「今日覺得有進步，好似乖咗，時間捉緊咗。係好事，有鞭策先有進步，年輕人要捱吓，可能Chilam少返嚟TVB拍嘢。」而吳卓羲則說：「我都係啱啱先知，喺呢度做嘢知道公司嘅制度，新人都要體諒，但係佢哋亦要好好警惕，Chilam係有EQ嘅人，發洩咗冇事。」談到有消息指他撩官恩娜翻撻，吳卓羲不回應。此外，杏兒和黎耀祥前晚在將軍澳電視廣播城，以新劇《巾蟈梟雄3》的特務造型拍攝節目巡禮，祥仔亦指Chilam少回無綫拍劇。採訪、攝影：卓寶花</p></body></html>
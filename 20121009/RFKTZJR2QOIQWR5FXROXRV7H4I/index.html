<html><header><meta charset="utf-8"><title>房祖名扮乖仔侍母</title></header><body><h1>房祖名扮乖仔侍母</h1><p>《北京三里屯》<br>緋聞多多嘅房祖名，最近又自爆試過一夜情，行為越嚟越似老竇成龍，搞到阿媽林鳳嬌都不知幾冇面。不過，林鳳嬌近日已秘密移居北京，實行對兩父子嚴密監管。日前下午，祖名被發現喺三里屯一間茶館同朋友嘆茶，冇幾耐見佢同個中年女人行出茶館，原來就係林鳳嬌。只見喺阿媽面前，祖名即時扮乖仔，又親自幫阿媽開車門，盡顯孝順一面。撰文：葉雪</p></body></html>
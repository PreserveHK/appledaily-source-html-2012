<html><header><meta charset="utf-8"><title>深圳直擊　爆志偉主持啟剛婚禮<br>霍震霆心急抱孫</title></header><body><h1>深圳直擊　爆志偉主持啟剛婚禮<br>霍震霆心急抱孫</h1><p>霍啟剛和前國寶郭晶晶定於11月11日在會展筵開百席，霍震霆下月娶新抱，心情靚絕，昨日少有開腔大談家中喜事，透露會請內地、外國體育名人、明星來港飲喜酒，曾志偉、吳綺莉會出任司儀，希望外界祝福及支持新人，而生仔抱孫更是列入既定程序，事在必行。</p><p>霍震霆、曾志偉、苗僑偉和黎瑞恩等，昨日在深圳出席高球界2012關愛活動，金利來新抱黎瑞恩捐出百多萬元給一桿入洞的選手，她指自己沒信心成功，又透露湯寶如宣佈開演唱會，屆時會幫手做嘉賓：「老友第一次喎，我梗係要參與啦。」<br>霍啟剛和郭晶晶的婚期鐵定下月11日，地點由原先估計的亞洲博覽館改為筵開百席的灣仔會展。婚期越來越近，老爺霍震霆罕有地開心大談家有喜事：「佢哋好忙，啲後生仔會搞，今日見到好多兄弟姐妹（指場內嘉賓）都會嚟，到時都係好多朋友一齊食餐飯啫。」霍震霆是香港奧委會主席，問他請客對象：「國內、外面嘅體育界，外國嘅朋友都會參加。」有甚麼體育明星，他笑笑口表示好開心。<br>問到送甚麼禮物給未來新抱郭晶晶，霍震霆說：「冇，只係希望佢哋喺香港有啲支持。」會否想快點抱孫？霍震霆說：「呢啲係一定嘅程序啦。」是否心急？他說：「都未飲，下次再講。」原來新郎霍啟剛親自邀請了曾志偉為婚禮擔任主持，昨日出席活動的志偉說：「拍擋唔知係咪吳綺莉，家最難嘅題目係唔知送乜嘢，佢哋乜嘢都有。」</p><p>子怡幽默談婚訊</p><p>王愛倫和曹敏莉等慧妍成員，昨日在金鐘出席瑞安集團於佛山的樓盤活動，朱玲玲沒有為夫家現身宣傳。王愛倫透露已收到朱玲玲派的啟剛結婚請帖：「我哋啲港姐會夾份送禮。」<br>此外，早年差點嫁入霍家門、曾和霍啟山拍拖的章子怡，近日一樣被爆婚期近。內地傳媒指，章子怡和內地主持人撒貝寧已搵婚慶公司安排婚事，更訂了酒席，但子怡昨在微博否認婚訊，更自幽一默表示被結婚了：「聽說地兒都被安排好了，不知時間定了？請柬別忘了發我一張！被懷孕，被結婚……接下來還被啥？」<br>採訪、攝影：葉雪</p></body></html>
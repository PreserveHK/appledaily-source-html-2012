<html><header><meta charset="utf-8"><title>蘋機會：平玩Lumia　掟相分享一條龍</title></header><body><h1>蘋機會：平玩Lumia　掟相分享一條龍</h1><p>大家嘴邊常說WinPhone谷極唔起，無乜購買意欲，但實情你有無親身玩過7.5版？可能認為之前Nokia部Lumia800，賣成四千蚊唔夠親民，咁新出嘅Lumia610兩千有找，你又會否心動？佢仲整合多項社交分唇，㩒幾吓，即影即Tag掟埋上facebook，快到神不知鬼不覺。<br><br>記者：陳國輝<br>攝影：潘志恒<br>Model：Monique@Zmodel.com</p><p>Nokia力推土炮Apps</p><p>咪以為WindowsPhone7.5推出咗幾個月，一直未更新過，其實來到呢次Lumia610，瀏覽器已經升級為IE9，外觀靚咗、速度快咗不在話下，更支援Wi-FiTethering，可提供畀最多五部裝置同時無線上網，操作上與Android、iPhone等智能手機分別不大。<br>另一個叫你難以轉機嘅原因，可能係Apps太少。事隔一排，現時WindowsPhone7.5的「市集」內已經有八萬個Apps，今次手機仲內置「NokiaApps天書」，專為香港玩家介紹本土或免費Apps，例如新出嘅「NokiaTransport」，結合地圖功能，幫你解決乘搭公共巴士、小巴以及港鐵嘅交通問題，相當實用。</p><p>支援四大社交網</p><p>Nokia今次推出入門級Lumia610，用料未將貨就價，明顯想為WinPhone殺出一條血路。佢唔止Upgrade咗部份功能，本身亦強化咗社交網絡。好似機背個500萬像素相機，支援Take-Tag-Share功能，影完相，手機會即時彈出Tag名框格，只要輸入人名同標題，便可立即掟上facebook分享，毋須再關相機App、退出主畫面、另開fbApp再上載相片咁麻煩，一條龍搞掂晒！連twitter、WindowsLive同Linkedln等社交網絡，一樣可整合於「連絡人」內，用起來好方便。</p><p>圓滑BodyCheck</p><p>NokiaLumia610　$1,998</p><p>系統：WindowsPhone7.5<br>制式：WCDMA/GSM四頻<br>處理器：800MHzCPU<br>記憶體：256MBRAM+8GBROM<br>屏幕：3.7吋<br>相機：500萬像素<br>查詢：Nokia（21366338）</p></body></html>
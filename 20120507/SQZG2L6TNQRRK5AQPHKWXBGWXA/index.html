<html><header><meta charset="utf-8"><title>趣趣地柏加發威馬刺3:0</title></header><body><h1>趣趣地<br>柏加發威馬刺3:0</h1><p>馬刺上星期六作客爵士，係「三刺客」鄧肯、柏加（左）同真路比利合作第125場季後賽，多過晒其他現役三巨頭；爵士返到主場果然唔同啲，全程同客隊咬得幾緊吓；不過柏加第4節大爆發，單節攻入全場27分中嘅16分，助球隊以102:90再炒爵士。馬刺總場數領先到3:0，晉級冇難度啦。</p></body></html>
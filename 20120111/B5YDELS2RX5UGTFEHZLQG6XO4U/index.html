<html><header><meta charset="utf-8"><title>偕蔡一智夫婦睇戲直落Chilam靚靚拍拖賀攞獎</title></header><body><h1>偕蔡一智夫婦睇戲直落<br>Chilam靚靚拍拖賀攞獎</h1><p>一向稱兄道弟的張智霖（Chilam）和草蜢，日前在《勁歌》頒獎禮分別得獎，皆大歡喜。前晚Chilam偕老婆袁詠儀（靚靚）相約蔡一智夫婦，結伴到中環食飯兼睇戲慶祝有獎落袋，同場還有梁烈唯帶同女友出席，眾人心情靚絕。</p><p>無綫《2011年度十大勁歌金曲頒獎典禮》日前終於曲終人散，但部份賽果備受爭議，可謂有人歡喜有人愁，其中好兄弟張智霖和草蜢亦有得獎，Chilam憑《戀上外星人》奪金曲獎，草蜢的《華麗舞台》也入選金曲之一，三子還得到最受歡迎組合金獎，雙喜臨門。為慶祝齊齊得獎，Chilam前晚帶同袁詠儀相約蔡一智夫婦，到ifc國金軒食飯慶祝，其間有朋友送上蛋糕祝賀。</p><p>梁烈唯冧女</p><p>除了Chilam、靚靚和蔡一智夫婦外，同行還有梁烈唯和女友，兩人十指緊扣相當恩愛。一行人食飽之後，再行到戲院睇九點半場，睇戲直落慶祝。<br>阿智和Chilam前晚慶祝前，先到土瓜灣綵排下周五舉行的關心妍（Jade）紅館演唱會，現場還有蘇志威，不過蔡一傑因有事而缺席。阿智和蘇志威大讚Jade身形弗爆，Jade自爆每日做250下situp，另外又跟草蜢御用健身教練狂操，她透露在個唱中會與草蜢表演十多分鐘的勁歌熱舞，她笑說：「真係攞命，可以話係我入行以嚟顛峯之作。」Jade感激草蜢答允做嘉賓，並笑言不知何時才可以還清這個人情債。
</p><p>剪爛Jade衫</p><p>阿智和蘇志威搞笑地要求Jade屆時要大騷22吋小蠻腰，他大讚Jade說：「佢真係好有恆心同勤力，呢啲勤力嘅人真係抵錫。」在旁的蘇志威笑說：「咁弗冇理由唔騷吓性感吓，如果佢唔露，我就會剪爛佢件衫，點都要佢性感。」<br>採訪：魯萍、張俊銘　攝影：陳慧安<br></p></body></html>
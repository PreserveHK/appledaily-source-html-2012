<html><header><meta charset="utf-8"><title>關仁隱事：「唱花」耍大牌撻朵丟架 - 關仁</title></header><body><h1>關仁隱事：「唱花」耍大牌撻朵丟架 - 關仁</h1><p>「痴線佬」攞咗影帝之後無論排場同為人都唔同晒，其實可能呢個先係佢嘅真性情，佢身邊人或多或少都反映佢嘅性格。話說痴線佬同佢老婆「唱花」原來都係同一類人，一樣咁自以為是，唱花由公仔箱跳去影圈已經得罪晒班記者，以佢性格一直都係得罪人多稱呼人少。有次唱花到澳門旅行入住酒店，明明未夠鐘checkin未有房，佢就係都要人畀房佢，仲話：「你知唔知我係邊個呀，我係唱花呀！」好似係人都識佢要畀面佢咁，可惜佢對住嗰位妹妹仔，屋企喺澳門都係有頭有面之人，而且人哋只不過喺度實習幫世叔伯手，自然唔會畀面唱花，一句：「我唔知你邊個喎！」搞到唱花都唔識接落去，所以話面係人哋畀，架係自己丟冇錯嘅。<br>撰文：關仁</p></body></html>
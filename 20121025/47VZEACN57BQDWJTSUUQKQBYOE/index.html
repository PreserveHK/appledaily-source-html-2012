<html><header><meta charset="utf-8"><title>張家輝傷尾指變Z形</title></header><body><h1>張家輝傷尾指變Z形</h1><p>第55屆亞太影展將於12月13日至16日在澳門舉行，昨日曾志偉以籌委會執行主席身份與張家輝到澳門威尼斯人酒店舉行記者會。見張家輝左手尾指戴了護套，他表示：「呢排喺澳門拍緊林超賢部動作片，之前拍一場打戲，整傷咗手指尾兩截骨，尾指變咗Z形，劇組即刻車我去鏡湖醫院駁骨，家都冇乜啦！」</p><p>志偉禁慾證婚</p><p>曾志偉透露亞太影展頒獎禮入選名單下月中公佈，他表示：「六叔（邵逸夫）係創辦人，頒獎禮會請佢出席，但要視乎佢嘅身體狀況。」錢嘉樂與湯盈盈於下月15日在港擺酒，請了志偉做證婚人，他表示：「之前一晚我唔會飲酒，禁慾兼食齋，包保唔會失場。」此外，志偉早前接受黎芷珊主持的《最佳男主角》訪問，談到婚姻，他謂第一段婚姻在19歲，婚前已跟第一任太太講明自己還沒有玩夠，希望給他三年時間去玩，但不夠三年就離婚。採訪、攝影：魯萍</p></body></html>
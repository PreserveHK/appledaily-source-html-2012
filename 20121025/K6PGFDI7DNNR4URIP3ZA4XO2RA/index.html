<html><header><meta charset="utf-8"><title>汪雨戴超扮星</title></header><body><h1>汪雨戴超扮星</h1><p>【上海虹橋機場】<br>上海「富二代」、前海協會會長汪道涵個仔汪雨，因為同張敏、趙薇拍過拖，又同黃奕、陳紫涵等女星傳過緋聞而為人熟悉，佢仲同張雨綺老公汪小菲等人被稱為京城四少，由於佢同女星扯上關係，個人都變得幾有明星feel。日前汪雨喺上海虹橋機場出現，啱啱低調完婚冇耐嘅佢身邊冇女伴，只有黑衣助理及保鑣傍實，汪雨喺室內都戴住副黑超，又確實幾似明星。<br>撰文：葉雪</p></body></html>
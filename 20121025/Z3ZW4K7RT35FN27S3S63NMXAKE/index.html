<html><header><meta charset="utf-8"><title>案件速遞<br>僭建四層村屋案　侯志強稱可用錢理順</title></header><body><h1>案件速遞<br>僭建四層村屋案　侯志強稱可用錢理順</h1><p>【本報訊】上水金錢村村民涉無遵從屋宇署命令清拆僭建四層村屋案，上水區鄉事委員會主席侯志強（圖）昨續出任辯方證人，指時任發展局局長林鄭月娥曾跟鄉議局舉行會議，稱「五、六層村屋一定要拆，冇價講」，但四層村屋可用收費形式理順。侯認為局方其實有取向，不滿地說「家仲傾緊就檢控佢哋」。</p><p>自認「專家中嘅專家」</p><p>控方大律師謝志浩指按當日的會議紀錄，局長只認為可就有關問題再繼續討論，根本沒被訂立成法律。侯志強又稱自己對相關條例了解，「係專家之中嘅專家」，並謂根據契約，涉案村屋根本無高度同大小限制。惟裁判官指侯無專家身份，不能發表專家意見。侯接受控方盤問時表現充滿「火藥味」，除拒絕回答問題，又發表自己的「偉論」，聲言：「啲法律由大清律例到港英政府都行緊，今日你成立你嘅政策去殺佢（僭建村屋），冇得好講㗎！」控方質疑若涉案村屋無高度等限制，又何須理順。侯卻無厘頭反駁稱：「如果我係特首，我全部特赦啦！」案件編號：FLS14713-14/12</p></body></html>
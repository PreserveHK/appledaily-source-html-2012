<html><header><meta charset="utf-8"><title>雲想衣裳：王妃「印」記</title></header><body><h1>雲想衣裳：王妃「印」記</h1><p>着乜興乜，王妃至得！以往除公認的Madonna、Kate Moss或再近一點的Alexa Chung、Lady GaGa外，能令全球討論的不只是劍橋公爵夫人或英國王妃的身份，而是實實在在影響全球衣着Mix &amp; Match──凱蒂，早前身體力行支持印度道德時裝，盡見品味與良心，我們順道食住上「印」番吓。　記者：雷福財　攝影：譚盈傑（Styling、人物）、潘志恆（部份產品）　模特兒：Lauren R@Starz People　化妝：Jojo Cheung　髮型：Guardi@P.O.P Hairdressing</p><p>乜都係潮流？</p><p>貴嘢一定Trendy，平嘢只屬地底泥？非也。只在乎穿衣者個人修行，有所謂畀件龍袍你穿都唔似太子。能夠自出嫁後被狗仔隊日影夜影，發現凱蒂真正的身份其實是Stylist！不但榮獲外國不同雜誌的最佳衣着獎，亦因為Easy Carry及可穿性，連手機Apps都有人開發了Kate's Style List，着乜買乜，一目了然。好似早前訪問大馬清真寺時所穿的印度頭紗Look，又旋即成為另一潮流參考。</p><p>國際品牌都靠印度手工</p><p>咪以為只得巴黎、米蘭、倫敦、紐約、東京先有Fashion Show，印度原來一樣有自家Fashion Week，力Sell印國最強手工刺繡術。喺香港長大的印度人Komal Mirchandani，一口流利粵語，視Fashion為興趣，於中環擺花街開設Sanskrit已有10年，最受本地明星名媛愛戴，除因貨量是一件起兩件止外，其立體式刺繡圖案更見吸引，絕非民族平面Print所能及。Komal：「吸引最多客人嚟印度Fashion Week嘅係中東，其次係日本人及歐洲人，佢哋好欣賞傳統印度刺繡手工，連好多意大利國際品牌都要用我哋嘅手工，之後Send Back返去再車個Made in Italy Label。因為要做一幅咁大嘅立體刺繡圖好花時間，我間店所有衫都係於印度Fashion Show揀，可以Grand到去Ball或Smart Casual都得。但都係只賣一件，所以唔少本地名媛同明星幫襯。」覺得王妃凱蒂的印度Look如何？「佢呢個Look係Fusion咗，唔係一味傳統。我哋都唔會24小時用頭紗蓋頭，只會拜神或結婚等隆重場合先做。不過佢着衫真係好叻，見佢着Reiss等平價衫都好好睇。」</p><p>印度Look配套
</p><p>Saree：印度最傳統服飾必然配件，實乃為一塊六碼布，猶如一條超長頸巾，通常只作披身體及膊頭，如出席隆重場合才包頭。圖案通常以薄紗配刺繡、水晶。<br>Churidar Kurta Set：印度女性傳統三件頭，包括上衣（可以是背心款、短袖，但長度一定要過Hip位）、窄腳褲或Leggings及披肩，屬平日打扮服飾，通常以一整套賣。<br>Anarkali Churidar Set：同Churidar Kurta Set差不多，分別只在於上衣長度必須達腳踭位。<br>Lengha Choli：Choli即解Bra的意思，穿着上需配埋長裙及披肩，長裙上多有大量立體刺繡，而披肩必須以包頭式穿着，印度視之為婚紗。印度人以外則會當作晚宴或隆重衣着。</p><p>a. Sanskrit（2545 2088）中環擺花街48號<br>b. Versace（2918 1008）金鐘太古廣場339-340號舖<br>c. JOYCE（2810 1120）中環新世界大廈1樓<br>d. RED Valentino（2956 2883）尖沙嘴海港城港威商場2343A號舖<br>e. Liger（3483 3948）銅鑼灣白沙道11號1樓<br>f. Paul &amp; Joe（2523 3866）九龍站圓方商場2106A號舖<br>g. Maria Luisa（2907 2028）銅鑼灣利園1期211號舖<br>h. COCKTAIL（2907 4388）銅鑼灣禮頓中心G10號舖</p></body></html>
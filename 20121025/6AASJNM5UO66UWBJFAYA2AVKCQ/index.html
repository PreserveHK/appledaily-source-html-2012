<html><header><meta charset="utf-8"><title>隔牆有耳：<br>政績「肥佬」　邵善波越做越肥 - 李八方</title></header><body><h1>隔牆有耳：<br>政績「肥佬」　邵善波越做越肥 - 李八方</h1><p>林鄭月娥一入狼營深似海，做咗政務司司長三個幾月就極速瘦身，冇咗成十幾磅，有幾辛苦可想而知。同樣幫狼英做事，有左王之稱嘅「梁粉」邵善波坐正中央政策組首席顧問之後，唔單止冇減磅，反而繼續發福。噚日佢陪狼英見傳媒高層聽施政報告意見，有傳媒忍唔住話佢肥咗好多，叫佢減肥！八方望落，發現佢比起8月嗰陣真係肥咗啲，塊面明顯脹卜卜；同04年未入政府時更差一個碼。左王聽到人有話佢「肥佬」，笑笑口就當答咗！八方覺得呢啲嘢梗係唔答最好，事關林鄭幫政府救火就越做越瘦、左王身為狼英首席智囊就越做越肥，容乜易畀人話佢冇學林鄭瞓身護主、冇做好呢份工㗎？</p></body></html>
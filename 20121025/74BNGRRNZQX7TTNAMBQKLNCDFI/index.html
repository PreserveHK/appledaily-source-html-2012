<html><header><meta charset="utf-8"><title>霆鋒公司捲盜版是非</title></header><body><h1>霆鋒公司捲盜版是非</h1><p>彭浩翔執導的電影《低俗喜劇》在香港票房已過3千萬，成績理想，不過昨日有指影片未落畫，上月初已經在香港與內地視頻網站可以看到足本高清版，流出的版本畫面開頭還出現了「Sample For Po Opening REF」字樣，而這部戲後期製作曾交給謝霆鋒的Po公司負責。後來追查下去，Po公司人員承認曾經Streaming Media將整部片傳給在北京的霆鋒觀看，投資該片的太陽城公司已採取法律行動。</p><p>「發咗律師信」</p><p>太陽城負責人黃柏高昨日說：「已交畀彭浩翔去處理呢件事，聽講已發咗律師信畀Po公司，好彩我哋部戲冇內地市場，所以影響應該唔係好大。」 霆鋒昨日則說：「梗係知，我係老闆，對方話唔好意思，家交畀海關處理，唔可以亂講。」採訪：葉雪</p></body></html>
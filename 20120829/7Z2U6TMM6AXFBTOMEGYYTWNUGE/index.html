<html><header><meta charset="utf-8"><title>潮上身：梁伊妮搞形象重鞋品</title></header><body><h1>潮上身：梁伊妮搞形象重鞋品</h1><p>香港著名形象設計師梁伊妮（Tina Leung），外表酷爆，頭髮一邊剷青，甚有英國性格女模Alice Dellal的影子。曾當《色慾都市》御用造型師Patricia Field助手的Tina，短短六年已成為全球最佳30位形象設計師之一，她的styling哲學，鞋最緊要，以及以最誇最大的飾物來配襯。<br>撰文：顏英儀</p><p>開Blog講衫
</p><p>天生愛扮靚的梁伊妮憑着對時裝敏銳的觸角和執着，專職幫人扮靚搞形象，將嗜好與工作掛勾，同時又做時裝博客，開了時裝blog 「TinaLoves」與網友分享時裝生活，每月必會看大量時裝雜誌。<br>「我鍾意睇《Interview》、《V magazine》、《LOVE》等時裝書，可以畀到好多ideas，以前睇開法版《Vogue》，不過自從換咗Emmanuelle Alt做Chief Editor後，就覺得冇以前咁好睇，好悶，所以冇再追。」</p><p>着McQueen遭白眼</p><p>於英國University of Bristol戲劇系出身的Tina，因接受不了拍戲時可能出現接吻戲份而放棄做演員，到美國邁亞密作暑假實習，做過《色慾都市》（Sex and the City）御用造型師Patricia Field的助手，又幫過韋史密夫（Will Smith）做形象指導，接觸了形象設計這一行才發現時裝才是其最愛。<br>現時Tina為不少廣告客戶和明星名人設計造型，事業一帆風順，但她的時裝路並非人人都接受，讀書時就因太突出遭同學白眼，她說：「我真心鍾意扮靚，所以連返學都會悉心打扮，有次我着Alexander McQueen返學，啲同學就話我俾有錢佬包，返學有靚車接送，令我好唔開心，我只係喜歡時裝。」</p><p>個人風格？</p><p>「好多人都問我呢個問題，我可以好girly，着粉紅裙同時又有一啲edgy，有時又可以好rock，又可以係Givenchy style，不過最緊要就係鞋，我屋企至少有600對鞋，最鍾意Christian Louboutin。」<br>600對鞋聽起來像很誇張，Tina平日不會亂買衫，「我平時工作已圍繞靚人靚衫，已經睇夠，所以放假唔會行街shopping，香港人多車多，放假寧願行山欣賞大自然。我只會趁sample sale先買衫買鞋，平時連window shopping都唔會。」</p><p>Styling Tips？</p><p>「我鍾意將high-lo fashion互相配搭，唔會只係着名牌，Zara、H&amp;M同COS都有好多選擇，千祈唔好跟風，要有自己個性。我覺得飾物好緊要，平日我會戴大大件首飾襯衫，只要夠靚夠誇就會買，去巴黎、西班牙會逛flea market同大街小巷尋寶，家都儲咗好多YSL古董首飾。」</p><p>On Line購物</p><p>www.shopbop.com<br>www.mytheresa.com<br>www.netaporter.com<br>www.luisaviaroma.com</p><p>人物誌：全球最佳30造型師</p><p>梁伊妮在英國University of Bristol修讀戲劇系，但後來發現時裝才是最愛，於是到美國紐約Fashion Institute of Technology進修時裝造型一年，學時裝歷史、物料等知識，畢業後返港替《Prestige》雜誌工作，一年後辭工做freelance stylist。六年間Tina除了為明星、廣告、時裝騷擔當造型設計外，更躋身全球最佳的三十名形象設計師之一。<br>攝影：陳志嵐<br>化妝：Omix B<br>髮型：Eddie Wong of IL Colpo<br>部份服裝及場地提供：I.T（中環雪廠街）</p><p>靚唔靚</p><p>着得好，《蘋果》絕對睇到；着得曳，《蘋果》更加睇到！一周精選最正靚人、最嘔打扮，鞭策大家齊齊進步！<br>撰文：阿潮</p><p>Best．陳慧琳</p><p>潮媽Kelly的一身黑，似乎十分易配搭，其實一份all black，蘊含今冬流行元素，如全黑的black romance、金屬片toe的短靴或尖頭鞋等，簡單有型。</p><p>Worst．全智賢</p><p>樣靚身材好氣質不俗，卻總有good girl in bad dress的事發生。全智賢一連多日在港宣傳，沒有一次令人驚艷，最差的雪紡透視dress，還有長靴款式一律老氣，內配肉色胸圍，更添cheap味。</p></body></html>
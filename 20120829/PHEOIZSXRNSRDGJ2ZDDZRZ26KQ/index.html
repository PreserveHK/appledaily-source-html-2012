<html><header><meta charset="utf-8"><title>湯唯霜霜交換形象</title></header><body><h1>湯唯霜霜交換形象</h1><p>齋睇湯唯同潘霜霜呢兩輯相，你哋又以為係key頭惡搞啦！嗱，平時懶清純嘅湯唯，其實都有冶艷一面，佢早排幫雜誌影相，着住套黑衫，妖味甚濃；相反潘霜霜平日濃妝艷抹，又忽然扮鄰家女孩sell清純，不過亦忍唔住晒吓條深坑。另外，湯唯噚晚喺薄扶林出席鑽飾活動（右圖），湯唯由四位黑衣壯男打頭陣現身，佢仲戴住自己設計嘅鑽石頸鏈，騷吓自己嘅才華，湯唯又否認之前同內地男星吳秀波嘅緋聞。</p></body></html>
<html><header><meta charset="utf-8"><title>阿澤高歌冧女</title></header><body><h1>阿澤高歌冧女</h1><p>杜汶澤嘅《低俗喜劇》叫好叫座，佢呢排好鬼風騷，大後日係澤媽65歲生日，阿澤前晚就孖住老婆田蕊妮幫澤媽預祝，一家三口去咗尖東帝苑酒店嘅Sabatini嘆意大利菜。</p><p>澤媽原來有個洋名叫Diana，於是阿澤就叫餐廳嘅live band同歌手唱咗隻《Diana》冧壽星婆，阿澤呢排謝票搞到上晒癮，佢仲技癢當眾唱英文歌助興，現場食客都聽出耳油。撰文：洪紅克</p></body></html>
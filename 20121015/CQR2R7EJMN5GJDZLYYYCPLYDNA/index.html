<html><header><meta charset="utf-8"><title>迪祖變「中國德」</title></header><body><h1>迪祖變「中國德」</h1><p>迪祖高域一向鍾意扮鬼扮馬，今次喺上海大師賽，最令人印象深刻嘅係每次贏波之後都喺鏡頭前寫個中文字。頭幾場波佢就寫個「德」字（國內譯名為德約科維奇），到4強贏波就寫「中國」兩個字再加個心。到決賽幾經艱苦贏波，迪祖賽後就嚟個二合一，寫咗「中國德」3個字，睇嚟佢啲中文越寫越有進步。</p></body></html>
<html><header><meta charset="utf-8"><title>蘋機會：我瘋狂閃</title></header><body><h1>蘋機會：我瘋狂閃</h1><p>全民iPhone 5，自以為好潮，但到頭來人有我有，好無性格囉！新機落地，最好搵個靚殼見人，嫌傳統淨色殼太Dry，近日我就見識過結合Swarovski，並加入幾何圖案的SELLOT都市系列，勁閃之餘，索價約三千大元，感受到一身貴氣！　記者：陳國輝　攝影：周旭文　模特兒：Irene@Zmodel.com</p><p>Night And Day</p><p>各$690（a）</p><p>Blink</p><p>Urban Kaleidoscope</p><p>各$490（a）</p><p>簡單色調 散發沉穩味</p><p>提到SELLOT，就諗起佢結合奢華與美學兩大元素的手機飾品！繼上季有充滿活力的亞馬遜系列後，今趟換轉口味，改為以單一色調，主打沉穩品味的Metropolis系列。今季以淺琥珀、灰棕、酒紅、青苔綠、鏽灰及鋼藍色為主調。當中視為最珍貴的Blink系列，概念來自都市夜景，無論背面及側面全由Swarovski水晶組成，仲鑲有大粒水晶作點綴，感覺份外高貴；而Night And Day及Urban Kaleidoscope系列，則分別利用建築物的幾何圖案，以及充滿歐洲風格的建築物，例如教堂及博物館等為參考。</p><p>仿皮3D編織紋</p><p>皮革製成的手機套見唔少，但加埋編織紋來增強手感都係第一次！KAZEE推出Weaving case for iPhone 5，採用人造皮物料製成，提供橙、藍、紅、黑四隻色，最特別係3D紋理有恍如編織出來的效果，而外殼本身配以柔軟塑膠物料，因此可輕微屈曲，唔容易折斷。</p><p>高級行政Look</p><p>對閃令令或特殊質感無興趣，不妨回歸平淡，選擇以高級行政人員為主導的Slider和Flip Stand手機殼。Targus首次出iPhone 5殼就具備Compression Fit專利技術，以內置框架緊貼機身，提供更好保護；Flip Stand則以柔軟加厚物料作保護，仲可變身做底座，方便玩FaceTime視像通話。</p><p>網上訂製私家殼</p><p>椰子葉包到實</p><p>唔想撞款？不如上網訂製仲好！力Sell環保概念的Paralife，全香港製造，今次主打以椰子葉製作iPhone 5手機套，特別在一針一線由人手縫製，內櫳帶保護層，仲可縫上名字，包保唔驚撞款！機袋$168（縫製名字另加$50）。</p><p>查詢： http://hk.f1.page.auctions.yahoo.com/hk/auction/b23507693?u=paralife2011 <br></p><p>手機相任剪裁</p><p>除了全笠款式手機套，你仲可以到decomilk訂購由自家照片印製的底面貼。製作方法簡單，你只要將電腦或手機相Upload上網，便可進行縮放及剪裁，大約四個工作天就可寄到屋企，費用$238。</p><p>查詢： http://www.decomilk.com/tw/custom-skin/443-iphone-5-custom-skin.html </p><p>查詢：</p><p>（a）Sellot（2262 1173）<br>（b）Challenger（2619 1218）<br>（c）Targus（2526 2620）</p></body></html>
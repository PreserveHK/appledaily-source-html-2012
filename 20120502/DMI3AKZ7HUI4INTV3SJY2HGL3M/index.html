<html><header><meta charset="utf-8"><title>感激家人不離不棄思琦痛哭：媽咪對唔住</title></header><body><h1>感激家人不離不棄<br>思琦痛哭：媽咪對唔住</h1><p>未婚媽媽楊思琦飛甩吳帥後，獨力撫養女兒Krystal，前晚她產後首次擔任司儀工作，更即場致電母親訴說感激之情，當楊母表示會百分百支持她時，思琦即哽咽感激母親對她不離不棄，就連同場的薛家燕都感動得熱淚盈眶。</p><p>今年34歲的楊思琦未婚產女，狠撇空心老倌男友吳帥後，思琦獨力撫養女兒Krystal，更要密密接job搵奶粉錢，日前為無綫拍旅遊特輯時更以泳裝上陣，因產後升cup令雙峯非常洶湧。</p><p>即場真情對話</p><p>前晚思琦產後首次擔任司儀工作，並在電視城為《媽媽真的愛您》節目錄影，思琦的母親因要照顧乖孫，所以思琦就與楊母即場以電話真情對話，同場亦播放她與女兒的生活照，思琦先說：「我有好多嘢想同你講，好多謝你咁愛錫我，好多事情都着緊我，尤其喺我有BB時，我真係體會到你好擔心，你照顧我起居飲食，辛苦晒你，我家做咗媽咪，知道做媽媽好辛苦，又要辛苦你湊BB，多謝你媽咪。」<br>楊母亦表示無論外面遇到幾大風雨，家人都會百分百支持思琦，並叮囑思琦要努力加油，思琦聽到母親之言即忍不住哽咽，並說：「媽咪好對唔住，令到你咁擔心我，我會應承你畀心機努力工作，照顧好BB，我會更加孝順你，媽咪母親節快樂。」身旁的家燕姐都感動得熱淚盈眶，更說：「思琦背後故事好感人，唔好灰心，要加油，大家會支持你。」</p><p>Suki三代同堂</p><p>而擔任嘉賓的還有徐淑敏（Suki）、劉倩婷及胡諾言等，帶同大女及媽咪出席的Suki希望收到女兒親手製作的母親節禮物。而與母親、胞弟及男友李丞責到場的劉倩婷，她大讚母親堅強及好有責任心，劉母亦極力讚許李丞責，又指女兒覓得好伴侶，並說：「李丞責好愛護我哋屋企人，成日都話媽咪你放心我會照顧埋你哋，佢真係一個好女婿。」<br>採訪：黃曉妍<br>攝影：仇志德</p></body></html>
<html><header><meta charset="utf-8"><title>NBA趣趣地：湖人多1個暴力王</title></header><body><h1>NBA趣趣地：湖人多1個暴力王</h1><p>湖人唔單止有世界和平呢個暴力王，連今季由火箭加盟嘅大前鋒佐敦希爾（圖右）都唔少嘢；不過佐敦希爾嘅暴力係發洩喺女友身上。佐敦希爾涉嫌向女友路娜（圖左）襲擊，已被侯斯頓法庭檢控；消息指佢除咗向女友叉頸，仲拖對方雙腳撻落地。若罪名成立，可能要監禁10年，真係唔使旨意再打NBA囉。</p></body></html>
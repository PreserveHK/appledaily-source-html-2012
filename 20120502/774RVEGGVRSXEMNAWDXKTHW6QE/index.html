<html><header><meta charset="utf-8"><title>馮仁昭四圍超：阿Sa轉售GaGa門票 - 馮仁昭</title></header><body><h1>馮仁昭四圍超：阿Sa轉售GaGa門票 - 馮仁昭</h1><p>蔡卓妍（阿Sa）最近要為7月出嘅專輯《Montage》錄音，噚日佢去咗新城為派台歌《明明》宣傳，問阿Sa會唔會睇LadyGaGa演唱會，佢話因工作撞期睇唔到，講到男友陳偉霆有8張飛喺手，阿Sa就話：「我唔知道喎，佢應該未到手就冇咗啦，加上佢拍戲好忙，都冇時間睇。我原先有四張聽晚（今晚）嘅飛，都轉售咗畀朋友。」</p></body></html>
<html><header><meta charset="utf-8"><title>趣趣地拜恩寸獲迪小學雞</title></header><body><h1>趣趣地<br>拜恩寸獲迪小學雞</h1><p>拜恩（右）呢期特別好火，可能同明星賽時俾獲迪（左）打爆鼻有關；佢喺周日對熱火賽前，就話自己喺聯盟無敵手。「我生涯入面，冇乜邊個可以特別激起我鬥志，人人都差唔多。」當被問到獲迪算唔算對手時，佢仲爆出一句：「我打NBA嗰時，佢仲讀緊小學咋！」哦，明晒，即係話獲迪「小學雞」喇！</p></body></html>
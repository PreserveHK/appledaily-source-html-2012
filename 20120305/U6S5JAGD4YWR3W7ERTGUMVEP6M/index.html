<html><header><meta charset="utf-8"><title>蘋機會：相機玩盡Wi-Fi　單拖上facebook</title></header><body><h1>蘋機會：相機玩盡Wi-Fi　單拖上facebook</h1><p>手機變成電視遙控，又或遙遠住囝囝有無做功課？唔係新嘢啦！今時今日更可變身為DC屏幕，可遙距操作ZoomIn、ZoomOut兼快門等動作，認真夠新意。三星最新DCWB150F，就將儍瓜機化做SmartDC，喺控制範圍內，隨時能遙控鏡頭伸長縮短，最正係上網不求人，影完靚相即可掟上fb，連電腦、平板都慳番。<br><br>記者：陳國輝<br>攝影：楊錦文<br>Model：Nie@Zmodel</p><p>激玩1<br>變焦預覽手機同步</p><p>咁係咪所有手機都可變成WB150F的遙控？當然唔係啦！簡單啲講，只要手機支援Wi-Fi，並且單撈專用AndroidApp《RemoteViewFinder》，就可以立即連接DC，進行同步拍攝。<br>以GalaxySII試玩，僅連接咗十幾秒，手機畫面便出現同DC一模一樣嘅ViewFinder，速度都算幾快。不過，因相機屏幕像素唔高，喺GSII上就有啲起格情況，但作為影相Preview之用，算可收貨，可惜有項缺點就較難接受；當我哋嘗試用手機操作變焦時，唔止鏡頭出現Delay，仲一格一格慢慢伸出嚟，假如要Zoom盡18倍，隨時花上廿幾秒！相反要一讚快門反應，就算佢跳過按半下嘅對焦動作，仍然係即按即拍，幾乎零Delay，以後玩自拍都不求人啦！</p><p>遙距操作實試<br>手機做Preview</p><p>跟一般Wi-Fi相機有啲唔同，佢會先連接AndroidPhone，然後喺手機大屏幕上Preview，速度有驚喜。</p><p>電腦做Backup</p><p>驚唔覺意刪走相片，不妨先Wi-Fi連線到Notebook抄相；亦可將相片直接掟到具Wi-Fi嘅電視欣賞。</p><p>激玩2　免電腦掟上fb</p><p>既然內置Wi-Fi，當然唔止扮演Remote咁簡單！利用屋企或街外Wi-Fi熱點，你同時可將影好嘅靚相或片段，即時掟上facebook、YouTube同微博等共七種社交網絡，與老友分享。而且WB150F更支援文字輸入，包括英文同中文拼音輸入，但因不設TouchScreen，所以不能夠手寫，不設倉頡或速成，有點不便。<br>除咗社交網絡，你仲可將DC內照片Wi-FiBackup落電腦做備份，如果你係經常無意刪掉照片嗰種大頭蝦，呢項分唇一定啱你用。</p><p>SamsungWB150F$1,990</p><p>有效像素：1,420萬<br>感光元件：1/2.3吋CCD<br>變焦：18倍光學<br>查詢：Samsung（36984698）</p></body></html>
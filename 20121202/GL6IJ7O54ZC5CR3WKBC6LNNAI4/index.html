<html><header><meta charset="utf-8"><title>陳浩民囡囡起高樓</title></header><body><h1>陳浩民囡囡起高樓</h1><p>陳浩民老婆蔣麗莎同囡囡雅薷都係前日生日，呢個溫馨大日子，一家三口梗係要開P。浩民特別由橫店請假返去慰妻女，問佢送乜嘢禮物畀老婆，佢話：「早前喺長沙買咗間屋畀太太。」一歲嘅雅薷日前唔小心跌倒，額頭腫咗，咁啱都起咗層縮水樓。</p></body></html>
<html><header><meta charset="utf-8"><title>尚Guide：英倫之設計體驗（下集）</title></header><body><h1>尚Guide：英倫之設計體驗（下集）</h1><p>上期提到Redchurch Street，呢條爛溶溶但又好鬼潮的細街。若果你問我香港邊條街似，我覺得氣氛少少似耀華街囉！但硬件方面耀華街則欠奉而已。Redchurch Street的大變身打從 Shoreditch House在2007年進駐起；及後家品教父Sir Terence Conran（Habitat， Heal’s，Conran Shop的創辦人）在2009年建成The Boundry Hotel之後，整條街被自動活化起來。香港政府，成日話活化，但又完全無新橋，來來去去咪拆樓起樓，值得向Redchurch Street借鏡。老實講，Redchurch Street的知名度，是與日俱增的。2010年，Madonna就喺Shoreditch House這private club慶祝生日。Madonna喎，都紆尊降貴來臨，可見活化做得好，威力無窮！</p><p>本來在Redchurch Street街頭有間叫Cavaran的小店（ http://www.caravanstyle.com），好有童話故事feel，店內很多動物造型的home  decoration pieces，走cute女路線，也有賣比較實用的法國Jielde Lamp。但剛剛因加租被迫搬走了，粉絲們暫時請到她的網頁訂購。活化後總是有人快樂有人愁。45號Redchurch Street則有Maison Trois Garcons，售賣古典法式家品，但頗祥嫂style，但近來改變形象，走年輕化路線，引入Seletti等牌子，以減少其baroque味。但有少少九唔搭八，shop front令人以為是性商店，此反面教材大家不容錯過。行多兩步，到77號Redchurch Street的CAFEAND（ http://www.cafeand.co.uk），可以坐下來吃個lunch  或下午茶，兼欣賞此店賣的精品。顧名思義，「精」意指貴精不貴多，整個過千呎shop space只有20款home accessories可供選購，看得出老闆是有taste之人亦頗執着的。在香港這類小店已經絕種了，唔好話交租，就算交燈油火蠟錢都唔夠數。論呢條街最出名的lifestyle店其實係85號的Labour And Wait（ http://www.labourandwait.co.uk）。幾年前我有個熟客蘇小姐  highly recommended的。及後好多雜誌講，而Time Out London亦勁煲，所以我去Redchurch Street，一半以上誘因是為了去逛逛此店。越大希望就越大失望！沒錯，以green tiles做shop front好有pre-war blue-collar feel，好型！貨品是utilitarian style、industrial style，好歸一。最「正」係那批toiletries product，如番皂，剃鬚用品， 牙刷牙膏，都是四五十年代的包裝設計，賣相極討好。但我失望的是鋪面太細，貨品選擇很小，可以30秒內看完。這令我領悟到原來我們香港的shopper是有幾幸福，香港choice多價錢平，香港人真的身在福中不知福。</p><p>而 Columbia Street，離開地鐵站比較遠，如果你或你的同伴唔係professional shopper 或shopaholic ，則可能要skip這條街。但若果你鍾意特色小店mom &amp; papa shop，又要多variety，呢條街則啱晒你！不要被Columbia Street正中的菜檔及花市嚇跑，皆因精品店舖被擺街檔遮蓋了，它們是在大街兩旁的。兩旁加起來有三、四十間小店，每間大約六百呎。似乎都是family run的小生意。北面街比較多餐廳，南面街則較多homeware stores。我提議去之前，到這條街的website: http://www.columbiaroad.info/shops上網做定功課，看看那間小店你想逛。 </p><p>落戶街前段82號的Vintage Heaven（ http://www.vintageheaven.co.uk），是ladies們找vintage茶具的勝地。它只在星期六、日營業。102號的Nom（http://www.nomliving.com），是最多客人最爆的一家。它主要售賣亞洲味的碗碗碟碟，  價錢合理， 難怪客似雲來。在106號我找到了很 kitsch，很 cute 的 Supernice （www.supernice.co.uk），主要售賣鬼馬的wall sticker，得意小禮物。喜歡園藝的朋友，請不要錯過No. 118號的The Garden Shop。No 126的Ryantown， 是賣screen print（類似版畫），ceramic tiles，cards的小畫廊，提供多種size有大有細，價錢十多鎊起標，是本人的心水推介。No 144的Keeping House （ http://www.keepinghouseretail.co.uk）是mini版永安百貨家居部，媽咪輩會like，但我在此店都竟然買到嘢！  是一隻印了 Penguin Books（著名書商）logo的磁杯，好精美呀！其實真是太多嘢可以買，我只是點提了以上幾間must go的店舖而已。</p><p>行完Redchurch及Columbia後，如尚有時間，去乘地鐵前，不妨去 Rocket Gallery（ http://www.rocketgallery.com）同埋Milk  Gifts Souvenir（ http://www.milkconceptboutique.co.uk）見識吓。Rocket  Gallery專營翻新的中古荷蘭名師家具，Friso Kramer 的 Revolt Chair就可以在此見到真品。但售價是在荷蘭或比利時找到賣價 double，貴在翻新執油錢。Milk Gifts Souvenir則出名因為它被譽為英國最多Fornasetti 收藏可供出售的店舖。由於 Fornasetti並不多產，家具如椅子，酒櫃等堅持全部手繪，兼且要有貴族或富豪背景先可以攞貨來賣（我講的是家具類，不是Home Accessories，或Lighting類），所以價錢很高（普通木製餐椅約$40,000），去看此店記住不要手多多，眼看手勿動。手痕想買嘢的話，可向homeware類埋手，有些Fornasetti陶瓷小盛器才賣55鎊 （約$660），超值！<br>作者：招國偉<br>（mailto:aluminium.ltd@hongkong.com）</p></body></html>
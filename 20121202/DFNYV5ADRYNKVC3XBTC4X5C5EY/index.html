<html><header><meta charset="utf-8"><title>跳舞趁後生<br>醫生也瘋狂</title></header><body><h1>跳舞趁後生<br>醫生也瘋狂</h1><p>【本報訊】她在急症室工作時很有醫生威嚴，穿着藍色制服加白色醫生袍，分秒必爭救人；但放工後卻搖身一變成為Hip hop舞者。瑪嘉烈醫院急症室醫生盧詠琛，變身舞者時，會隨着強勁節拍搖頭、扭腰、踢腳，工作壓力隨汗水揮走。為了舞動奇蹟，去年停薪留職半年到日本深造Hip hop，「做醫生係我抱負，但跳舞要趁後生」。<br>記者：陳沛冰</p><p>盧詠琛（Winsome），31歲，少年時死讀書一族，甚少運動。02年她於香港大學醫學院念醫科三年級，首次到英國旅行，於愛丁堡藝術節（Edinburgh Festival）看見一群年輕人跳Hip hop街舞，「覺得好勁，一睇就鍾意咗」。她返港後立即參加Hip hop試玩堂，從此生命中不能沒有Hip hop。<br>Winsome形容自己愛刺激，但欠缺耐性，所以選擇做要衝鋒陷陣的急症室，但「做到冇停手」也令壓力爆燈。「（病人）惡言相向每日都發生，正常嘅EQ（情緒智商）都做唔到急症室」。節拍強勁的Hip hop成為她的減壓良方，「跳Hip hop講求音樂感，要跟足每個beat（節拍），唔可以甩，又要記舞步」，跳舞令她進入忘我境界，跳完舞便能將所有壓力發洩出來，第二天帶着更高的EQ開工。「聽到音樂開始跳，可以唔記得所有嘢，如果唔跳我會抑鬱症、焦慮症發作」。</p><p>赴日深造舞技半年</p><p>Winsome記得，初學跳舞時連拉筋都覺得痛，恒心及毅力令她舞技不斷進步，「七、八年前可以將個頭放落地下轉，不過練咗好耐都係轉得四分之三個圈」。她笑指現在已是「老餅」，不可能再做這個高難度動作。<br>Hip hop令Winsome的生命變得多姿多采，去年她決定到日本半年，完成深造舞技的心願。「做醫生係一世，40歲以後冇理由仲跳舞」。深造期間一周跳足六晚，「其實好辛苦，但係好開心」。</p><p>閒時會友參加比賽</p><p>香港近年越來越多Hip hop比賽或表演機會，Winsome與朋友有空都會參加。如09年暑假於動漫電玩節中表演、去年於The Queen比賽獲季軍、今年第四屆GATSBY大賽香港區決賽奪得最佳造型獎。Winsome指獎項只屬其次，最享受與朋友一起揀歌、創作及排舞。<br>但她說自己性格較內斂，仍未習慣隨街跳舞，「喺街跳壓力大啲，有人睇住唔可以甩（舞步）」。她與朋友曾經數次在沒有預約場地下，晚上在理工大學空地跳舞，感受街舞的氣氛。<br>Winsome現時每周練舞三至四次，每次個半小時。即使之前一晚通宵當值至翌日早上8時，她返家休息至晚上約6時又上堂，除了要返工她決不走堂。跳舞令她的體能較同事好，會「跳到跳唔到為止」。</p></body></html>
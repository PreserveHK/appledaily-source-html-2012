<html><header><meta charset="utf-8"><title>Pro.買物狂：2012春夏花女紗裙</title></header><body><h1>Pro.買物狂：2012春夏花女紗裙</h1><p>近來玩facebook，除咗被候任梁特首的消息洗版外，就是被朋友們晒的婚禮幸福照「燦」親對眼。新娘子幸福滿瀉、自然靚爆鏡！不過小記留意到好多小花女的裝扮都唔太特別；如果佢哋早啲留意HarveyNichols近排返嘅春夏新童裝，婚禮就一定更圓滿！<br>時裝設計師DorianHo主理品牌BabyDor，真係啱晒可愛嘅小花女！裙仔全部都好典雅，小記最愛係裙仔嘅Details特多，小珠、皺褶、絲帶都配搭得一絲不苟！Dorian為迎合春天感覺，裙子都以花卉作主題，再利用絲綢、硬紗等營造出繁花綻放的意象；至於顏色亦用上淡紫、PeachRose及純白等花色，柔和的小禮服較傳統的閃爍款式，更能令小女孩顯出氣質。<br><br>記者：張文蕙<br><br>HarveyNichols（39682668）</p></body></html>
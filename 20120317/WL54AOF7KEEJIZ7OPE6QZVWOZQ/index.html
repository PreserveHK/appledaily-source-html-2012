<html><header><meta charset="utf-8"><title>法拉寸諸葛王妃Out</title></header><body><h1>法拉寸諸葛王妃Out</h1><p>陳法拉及汪詩詩昨日在銅鑼灣出席ToryBurch活動，諸葛紫歧下周二將嫁入薛家，法拉表示當晚會參加飲宴，但不清楚屆時是否坐主家席。對於Marie由諸葛公主升呢做王妃，法拉說：「做人唔係為地位，做好自己就得，家係2012年啦。」問是否應該廢侯爵名銜？法拉說：「係啦，你估仲係民初。」談到諸葛是主席夫人，法拉說：「好暈呀，日日都唔同稱呼。」</p><p>詩詩護夫</p><p>同場的汪詩詩，對於老公甄子丹與趙文卓合拍電影《特殊身份》發生爭執，詩詩力撐老公是個認真及專業的演員：「我老公拍戲好認真同專業，唔遲到、唔瞓覺。佢好欣賞趙文卓，家件事發展成咁，佢都好震驚。」<br>採訪：梁錦雯<br>攝影：黃文偉</p></body></html>
<html><header><meta charset="utf-8"><title>黃浩爆有藝人食肆吸毒</title></header><body><h1>黃浩爆有藝人食肆吸毒</h1><p>昨日有傳有藝人曾在徐淑敏老公黃浩經營、位於銅鑼灣的食肆吸毒，據知餐廳VIP房有閉路電視拍下過程，消息指近日有兩名前員工向黃浩勒索，聲稱擁有藝人吸毒短片，昨日本報記者致電向黃浩求證，問是否有藝人在其VIP房吸毒？他說：「任何人喺我餐廳作非法活動，我唔會姑息，一定向警方舉報，當日有班名人、藝人配偶喺入面捲煙草，有啲丸、粉，我唔知乜嚟嘅，我將啲嘢交畀律師同警方，家唔方便作答，進入司法程序。」</p><p>林莉嘆可憐</p><p>事件引起娛圈中人議論紛紛，昨晚葉佩雯抵北角海逸酒店受訪時說：「唔回應。」有否去過該餐廳？她說：「好耐之前去過一次，唔記得幾時。」對於有藝人吸毒，葉佩雯說：「唔關我事。」日模松岡李那和韓模蔡恩真昨晚說：「唔知道，如果係真，就真係黐線，食肆個個都會見到。」松岡又表示和經理人曾在內地見到有人吸毒，經理人即喊住走。同場的林莉說：「冇聽過，我本身唔食煙，喺食肆咁做太過份，借藥物麻醉自己好可憐。」何超儀則透過助手表示沒做過這樣的事。</p><p>昨晚《紮職》演員在灣仔宣傳，曾吸毒的吳浩康說：「冇聽過，係唔係真都唔係咁好，對身體唔好，而且犯法，唔支持。」陳偉霆和溫碧霞也指藝人不應吸毒，會影響形象教壞粉絲。<br>採訪：溫敏芝、胡比、張俊銘</p></body></html>
<html><header><meta charset="utf-8"><title>認定桃姐奪金像獎嘉玲移交后座畀葉德嫻</title></header><body><h1>認定桃姐奪金像獎<br>嘉玲移交后座畀葉德嫻</h1><p>金像獎明晚舉行，葉德嫻大熱問鼎最佳女主角，前晚和上屆影后劉嘉玲同場出席活動，劉嘉玲將預祝封后的花束交給葉德嫻，十足影后交棒儀式。葉德嫻直認外界都偏心想她封后，但她會以平常心面對，更大讚劉嘉玲是好演員！</p><p>劉嘉玲、葉德嫻、2R、泳兒、衞詩及欣宜新歡泡菜男模Jin等，前晚在鰂魚涌出席護膚品CledePeauBeaute30周年派對。<br>葉德嫻憑電影《桃姐》封威尼斯影后，明晚大熱角逐最佳女主角，而去年憑《狄仁傑之通天帝國》封后的劉嘉玲，今年則入圍最佳女配角，大會安排劉嘉玲即場送花給葉德嫻，預祝她封后，甚有影后交棒的味道。劉嘉玲說：「我同佢講，你攞獎攞到手軟啦，乜獎都拎晒。」但她自言不會羨慕：「佢有今日成就係應該，佢付出好多，我睇好佢！」</p><p>偉仔唔旺攞獎</p><p>至於影帝之爭，劉嘉玲笑指自己不能做評判，因為個個都鍾意：「好強，我個個都偏心，青雲係我訓練班嘅同學，華仔對香港電影貢獻大，姜文同葛優太好戲喇！」<br>至於她的競敵一樣強，劉嘉玲說：「蘇杏璇、惠英紅都唔使做（戲），一出嚟就係戲。」她又指老公梁朝偉要視乎心情才決定會否出席，她去年封后偉仔也不在場，她笑說：「可能佢避一避我就有獎拎呢！」至於偉仔的《一代宗師》仍未拍完，而《葉問3》又開拍，劉嘉玲就說：「家唔係葉問喇，家係一代宗師，可能（宗師）係一個做麵包嘅師傅，可能係一個記者呢，都未定。」</p><p>葉德嫻唔慶祝</p><p>葉德嫻就指自己平常心面對封后：「知道大家都偏心想我拎。」她謂未有打算開演唱會或旅行慶祝，問她可會將獎座送給華仔的BB做禮物？她說：「唔講得㗎，BB應該送BB書，BB做瑜伽好呀！」她又不忘大讚劉嘉玲好演技。<br>同場的衞詩則透露原定昨日和衞蘭出發往印尼，跟隨聯合國到當地探訪，順便慶祝生日，但遇上地震取消行程：「唔覺得好彩，因為係天災。」<br>採訪：梁錦雯　攝影：仇志德</p></body></html>
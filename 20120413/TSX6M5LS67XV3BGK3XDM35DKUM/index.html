<html><header><meta charset="utf-8"><title>正印大鬧：做乜纏住我老公Bonnie自爆兩度做小三</title></header><body><h1>正印大鬧：做乜纏住我老公<br>Bonnie自爆兩度做小三</h1><p>【盛女大追捕】無綫近日熱播的節目《盛女愛作戰》，成為觀眾茶餘飯後話題，當中除了盛女王Suki搶閘找到男友外，性格男仔頭的Bonnie雖被形容是女版錢嘉樂，但經改造後甚受男士歡迎。Bonnie至今雖未覓得伴侶，但她上周在民間電台主持節目《盛女再作戰》時，自爆去年先後兩度介入別人家庭，更被男方太太電話鬧爆。</p><p>無綫《盛女愛作戰》中的盛女Bonnie，繼Suki後成為焦點，Bonnie上周一為民間電台主持新節目《盛女再作戰》，她在空氣中自爆去年兩次做小三，認真坦白。</p><p>男友年長收入高</p><p>Bonnie直言心儀年紀大、思想成熟的男士，戀人過半數比她大7年或以上。她自爆去年兩度跟年紀大的男士拍拖，Bonnie說：「佢工作上比較senior嘅，收入又比我高啦，住嘅環境比我高級啦，有車咁啦，年紀又唔係真係大好多，30零40歲。」Bonnie指剛開始交往時，未有視他們為拍拖對象，但男方卻希望大家有穩定關係，Bonnie發現男方十分顧家和孝順，又懂執屋熨衫，幾乎是100分好男人。<br>正當兩段關係漸入佳境，卻原來變成暴風雨前夕，Bonnie說：「到有一日，其實有兩日，因為有兩次嘅關係，我電話響，佢個太太打電話嚟，問我做乜纏住佢老公。」接到男友太太電話，Bonnie才驚覺自己是介入別人家庭的第三者，她感慨說：「如果你真係好仔得咁緊要，又顧家，唔係花花弗弗咁，點解你就係一個會出軌嘅男人呢，呢件事我唔明白。」Bonnie自稱兩次無辜當小三，卻又重蹈覆轍，看來她真的沒帶眼識人。</p><p>陶傑讚沙聲性感</p><p>有指Bonnie是無綫邀回來參加《盛女》的媒，有人曾在她的facebook看過她自爆跟劇本演戲，她前晚否認說：「係媒我就化靚個妝先出鏡。」Bonnie前晚跟其他三名盛女Suki、Gobby及Mandy到商台接受節目《光明頂》訪問，主持陶傑大冧Bonnie，她抱恙聲音沙啞，陶傑竟大讚性感。Bonnie被問到是否想識有錢人，她說：「唔可以咁講，只係想擴闊自己嘅眼界。」陶傑即讚她夠坦率，節目中以Bonnie最受歡迎，有位22歲大學生讚她正。<br>採訪：何慧斯<br>攝影：仇志德</p></body></html>
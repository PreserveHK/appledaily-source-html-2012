<html><header><meta charset="utf-8"><title>設計師：多着裙增女人味</title></header><body><h1>設計師：多着裙增女人味</h1><p>五位盛女hit爆全城，香港著名時裝設計師張潔雯（Bonita）認為幾位盛女大變身後，的確變得時尚，是好的開始，但仍有進步空間。</p><p>Bonnie宜斯文路線</p><p>Bonita昨日在電話中說：「其實Mandy同Bonnie打扮完絕對唔似剩女，Bonnie未變身前太樸素，但個樣同底子係好，所以一執就OK，走斯斯文文、清新路線都OK，大大方方其實唔差，反而Florence嘅變化唔係咁大，而Gobby嘅形象都未夠鮮明，突出唔到自己性格。」<br>Bonita提議香港女性可多穿裙來提升女人味，她說：「香港女仔貪方便都係着褲多，可以學吓日本、韓國女仔，佢哋普遍着裙同化妝，天氣幾凍都係着裙，其實都係一種突出女仔feminine嘅表現。」Bonita堅信世界上無醜女人，只有懶女人，在打扮上肯多花心思，也是提升自信及痛錫自己的方法。<br>採訪：林妙萍</p></body></html>
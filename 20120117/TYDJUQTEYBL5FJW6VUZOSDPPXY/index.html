<html><header><meta charset="utf-8"><title>半島酒店餐廳謝絕攜B平機會：或觸犯家庭崗位歧視條例</title></header><body><h1>半島酒店餐廳謝絕攜B<br>平機會：或觸犯家庭崗位歧視條例</h1><p>【本報訊】「BB都係人，點解唔入得？」市民林太早前與丈夫帶同11個月大兒子，打算到尖沙嘴半島酒店一間高級餐廳用膳，卻被侍應拒諸門外，原因是餐廳恐小孩哭喊騷擾其他客人，規定3歲以下幼童恕不招待。林太大感不滿，認為餐廳涉嫌歧視。記者抽查本港另外10間高級餐廳，發現4間設有年齡限制。平機會認為如因帶同小孩而令家長受到較差對待，有關食肆可能觸犯《家庭崗位歧視條例》。<br>記者：馮詩媚、司徒韋桐、歐文瀚</p><p>家庭月入超過8萬元的林太經濟充裕，不時光顧高級餐廳，上月中經朋友介紹，與丈夫和11個月大兒子到半島酒店的瑞士菜餐廳瑞樵閣，打算一嚐馳名的芝士火鍋。<br>三人未有預約，到達餐廳時，侍應見林太手抱幼子，即查問其子年齡，她如實回答後，侍應即拒絕讓他們一家三口入內，坦言恐小童嘈吵影響其他客人。林太說：「我當時心諗，要嘈嘅話唔一定要3歲以下，大人一樣會嘈。BB都係人，點解唔入得？做媽媽聽到好心痛，覺得囝囝俾人歧視。」<br>林太與對方客氣理論，但對方不讓步，令她對酒店方面感到失望，「本來係家庭樂，點知變成一肚氣，我哋連門口都唔入得。其實要解決，大可以開一個範圍處理，又或者編位嗰陣坐埋一二邊，咁大間酒店根本唔容許發生呢種事，佢哋應該好好諗吓」。林太說，曾多次帶同兒子出入多間高級餐廳，從未遇過類似情況，就算在中環區高級酒店用餐亦暢通無阻，「家畀我入都唔會再去，食咗都唔開心啦」。</p><p>瑞樵閣網頁寫明恕不招待</p><p>記者查閱半島酒店網頁，發現瑞樵閣除有顧客衣着限制，不招待穿人字拖、沙灘涼鞋者之外，亦列明「三歲以下兒童恕不招待」。<br>為測試瑞樵閣是否對所有顧客一視同仁，記者早前到餐廳放蛇表示預訂四人枱晚膳，接待的侍應很友善，當記者訂桌後補充說四人中有兩名小孩時，對方即問小孩年齡，記者答其中一名小孩只有半歲，職員為難說：「咁樣真係唔得喎！佢實在太細個，控制唔到自己情緒，啲客會投訴㗎！」記者嘗試理論時，侍應稱這是公司規定，「我哋呢度好危險，有芝士火鍋，有時啲父母唔照顧啲仔女，任由啲小朋友四圍走，再細啲嘅更加難控制，會大叫」。對方又解釋：「（小孩）喺Lobby點喊都得冇所謂，但係入面就唔可以咁！」記者當時從外面聽到餐廳內有不少成年人有講有笑，並非特別寧靜。</p><p>多間高級食肆有同類規定</p><p>記者根據2012年港澳版米芝蓮指南找出另外10間高級食肆，並打電話訂桌，表明會有小孩同行，其中兩間表示不招待12歲以下小童，另外兩間則稱不招待3歲以下兒童，理由均為怕小孩嘈吵。<br>半島酒店發言人稱，酒店內不同餐廳招待兒童與否有不同做法，如Felix及Gaddi's餐廳亦有限制12歲以下兒童入場的規定，因此在客人訂位時會提醒客人，網頁亦有寫清楚。她表示，酒店不同餐廳適合不同需要的客人，「有部份餐廳比較children-friendly，適合一家人去，部份環境就比較適合撐枱腳……如果一間餐廳個環境唔適合小朋友嘅話，搞到佢哋唔舒服或者唔開心就無謂啦」。她強調除特別註明，酒店其他餐廳均歡迎闔家光顧，不存在歧視問題。</p><p>市民點睇</p></body></html>
<html><header><meta charset="utf-8"><title>馮仁昭四圍超：李思欣拋花球造馬 - 馮仁昭</title></header><body><h1>馮仁昭四圍超：李思欣拋花球造馬 - 馮仁昭</h1><p>李思欣前晚同范振鋒喺香港擺酒，拋花球時鍾嘉欣仲爭住排頭位，開心到掩住個口，就嚟嫁嘅周家蔚都唔執輸，舉高雙手爭花球。霸頭位嘅嘉欣成功搶到花球，李綺雯喺微博爆料話「擺明造馬」，嘉欣回覆：「得到花球，哈哈哈哈哈哈。」思欣仲俾老公感人說話，搞到眼濕濕。</p></body></html>
<html><header><meta charset="utf-8"><title>特稿「跌吓先值得入貨」</title></header><body><h1>特稿<br>「跌吓先值得入貨」</h1><p>紅酒冧價，專攻名酒的投資者最痛，但對消費者來說，絕對是好消息，尤其是要大批入貨的食肆。阿一海景飯店老闆兼名廚楊貫一深深感受到紅酒跌勢，「紅酒點止跌咗四成，跌咗一半都有，之前炒得太高，好似炒樓咁炒高晒，炒到十幾萬一支靚紅酒都有，仲搞到大陸出好多假酒，上海有六、七成紅酒都係假嘅」。</p><p>空樽都賣三千元</p><p>據了解，去年最熱炒時，一支82年Lafite的空樽一度賣至3,000元人民幣，專門製作假Lafite瓶塞的商人去年亦賣出70多萬個瓶塞，隨着今年Lafite價格越跌越有，現時該名商人一個定單也沒有。<br>楊貫一指早前紅酒價格升，批發商坐地起價，令紅酒升幅更急，現時有不少食客眼見紅酒升幅厲害，轉飲白蘭地。<br>紅酒用家亦對紅酒跌價一致讚好，名模琦琦指紅酒價跌是一件好事：「同股市一樣，跌吓先值得入貨，紅酒價錢之前炒得太貴，唔跌吓價，中產永遠冇機會欣賞靚酒。」<br>藝人溫碧霞指紅酒本身是奢侈品，現時經濟差，跌價亦相當合理，「鍾意飲紅酒嘅人就開心啲囉，便宜好多，朋友送畀我嘅紅酒都未飲晒，況且我唔係飲好多」。<br>《蘋果》記者</p></body></html>
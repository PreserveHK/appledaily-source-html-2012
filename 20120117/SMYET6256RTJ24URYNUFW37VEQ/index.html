<html><header><meta charset="utf-8"><title>HotTalk：銀河戰隊打殘HTC？</title></header><body><h1>HotTalk：銀河戰隊打殘HTC？</h1><p>有時路過先達，都會留意吓櫥窗內賣緊邊款熱門手機，但最近好像「三缺一」，場內無乜HTC蹤影喎！點解櫥窗內忽然間少咗佢？道聽途說有N咁多種講法；有Sales話去年XE、XL銷路麻麻，卒之俾三叔班「銀河戰隊」打殘；但最經典，莫過於有人歸咎先達門外嗰間HTC專門店，話行貨搶晒生意喎！正所謂一人一句，擔心保養問題大可幫襯專門店，如果貪平咪搵場內水貨佬囉，拗都無謂。</p></body></html>
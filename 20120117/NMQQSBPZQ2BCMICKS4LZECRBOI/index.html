<html><header><meta charset="utf-8"><title>花絮：巴塞長情同艾比度續約</title></header><body><h1>花絮：巴塞長情同艾比度續約</h1><p>講人情味，巴塞一向較皇馬好，好似32歲嘅法兵艾比度，上年肝臟腫瘤纏身，巴塞都冇放棄佢；最近球會仲同艾比度續約一年至2013年夏天，而每季只要艾比度上陣次數達一定目標，就可自動續約至2015年，睇怕佢都準備喺巴塞踢到收山。</p></body></html>
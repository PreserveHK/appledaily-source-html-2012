<html><header><meta charset="utf-8"><title>遊搜好行：富士山下　犬兒愛黑面蛋</title></header><body><h1>遊搜好行：富士山下　犬兒愛黑面蛋</h1><p>我是一隻香港出世的牧羊狗Wiskey，最近跟主人飛去日本富士山，去到忍唔住唱神級歌：「曾沿着雪路漫遊，為何為好事淚流。」我可以在樹林喪跑識女仔，又可以同主人住民宿齊瞓齊食，最難忘的必定是大涌谷的黑蛋，食過先知咁滑溜呢！<br><br>記者、攝影︰徐影珊<br>鳴謝：PettourHK</p><p>DoggyPark愛的邂逅</p><p>生活在香港，我毫無用武之地，沒有大公園可以喪跑，但來到日本我可以盡情一展身手，真係好開心！主人話這裏叫富士DoggyPark，佔地10萬平方米，對我來講數字像個謎，總之我覺得可以在大草地奔跳已經好開心。團友DoDo今日特別吸引，她的身形比我大，是個成熟美女，於是我主動跑去跟她玩，不過DoDo對我好冷淡，公園突然出現一隻日本狗仔，嗚！是一對日本情侶帶他來散步的，他追逐着我暗戀的DoDo，我又失戀了！<br>但我很樂觀，主人帶我走入小迷宮，我就忘記了失戀的事！樂園裏有7個不同的DogRun區域，除迷宮還有平衡木及斜台等障礙賽，不時有狗仔做表演，還有其他動物住在這裏，如羊群及鴨仔。聽說公園有出租狗仔散步，有時我們在路口碰面會點頭，他們說這份工唔易做，日本柴犬就最受歡迎，我明白的，這世界到處講外表，幸好我主人唔嫌棄我呢！</p><p>DoggyPark</p><p>地址︰山梨縣南都留郡富士河口湖町船津字劍丸尾6663-1<br>入場費︰成人$120、14歲以下小童$60、狗仔每隻$50。園內租狗仔30分鐘收費$50。<br>網址︰ http://www.doggypark.jp </p><p><br>難忘食超滑黑蛋</p><p>我知富士山有好多溫泉，主人話要帶我行山兼看熱泉水。行大涌谷的路不算辛苦，人來人往，好多人同我打招呼打氣，上到山頂，見好多人吃黑色的雞蛋，主人說這是黑色玉子，我都未見過黑蛋呢！主人給我吃了一口，好味好滑呀，原來只是普通雞蛋用溫泉水浸熟，外殼變成黑色呢！</p><p>大涌谷觀光中心</p><p>開放時間︰8:30am-5pm<br>網址︰ http://www.owakudani.com/ </p><p><br>坐天鵝船遊山中湖</p><p>主人間中有聽古典音樂，我記得有首叫《天鵝湖》，不過我在香港未見過天鵝，估唔到富士山的五大湖泊之一山中湖有天鵝，且天鵝原來好惡，見到DoDo，竟然出口想攻擊。主人拉着我向前走，原來是登上另一隻更大的天鵝，暢遊山中湖。這艘船是特別准許狗仔同主人一齊遊船河，船程約35分鐘，費用約$90，我靜靜坐在座椅上擔心暈船浪，後來主人發現甲板可以行出去睇風景，於是我們全部走到甲板前曬太陽，真寫意！</p><p>山中湖觀光船</p><p>地址︰山梨縣南都留郡山中湖村平野506-1<br>營業時間︰9:25am-4:10pm（暑假期間8:40am-4:55pm）</p><p>狗仔治療師開民宿</p><p>玩到累要休息了！我們住在富士山下，主人帶我來到L'amourNoah民宿，屋主叫內田達哉，一眼看出他是愛狗之人，感覺好溫暖。民宿有兩層，設施都好窩心，例如有個我們專用的水療池，怕水的狗仔朋友不用怕，有內田先生設計的救生衣包你唔驚。屋內的牆壁有方便主人用的狗帶扣，使用健康的軟水（過濾水），最開心是可以與主人同房，更可以同牀！點解內田先生咁細心？因為他也是狗主，而他更是註冊狗隻水療師，專幫年紀大或行動有問題的狗狗回復行動，真係好有愛心，ILoveYou！</p><p>L'amourNoah</p><p>地址︰山梨縣南都留郡山中湖村旭日丘506-231<br>房價︰一泊一食住宿連早餐，二人一房計每人＄740起。<br>網址︰ http://www.yin.or.jp/user/lamour </p><p><br>TravelMemo</p><p>持有BNO或特區護照均可豁免日本簽證，逗留期最長3個月。查詢︰25221184（日本駐港領事館）<br><br>從香港飛東京可選乘達美航空，來回機票最低價為$2,340起（未連稅）。查詢： http://zt.delta.com/ </p><p><br>PettourHK會舉辦狗狗日本旅行團，出發前辦好狗隻檢疫及出境手續，非常方便，詳情請參考 http://www.facebook.com/Pettour.hongkong。 </p><p><br>狗仔的入境手績一般很繁複，例如必須先檢疫及打針，因此最好參加狗仔旅行團，每年只辦幾團，必須提早大半年前報名。</p><p>100V兩扁腳插座
</p><p>每百日圓兌10.1港元（文中價錢已折算為港幣）
</p></body></html>
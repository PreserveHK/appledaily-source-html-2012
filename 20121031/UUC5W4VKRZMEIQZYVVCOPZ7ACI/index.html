<html><header><meta charset="utf-8"><title>中環荷李活道<br>梁政珏拋胸　姣壓Chilam</title></header><body><h1>中環荷李活道<br>梁政珏拋胸　姣壓Chilam</h1><p>早前喺微博鬧完TVB助導唔專業嘅張智霖（Chilam），前晚8點幾又見到佢喺中環荷李活道一間酒吧幫TVB套劇《衝上雲霄II》埋尾，同場仲有梁政珏。講吸引力點都係梁政珏一條低胸裙，露出超過4吋嘅事業線加埋長腿勝出喇。<br>Chilam同梁政珏未埋位嘅時候坐埋一邊對稿，正式埋位拍攝時，梁政珏就坐喺酒吧外面一張梳化，Chilam就坐低一級枕喺梁政珏嘅大髀度。劇情好簡單，講失意嘅Chilam喺度飲悶酒，梁政珏就喺旁邊開解之餘，似乎對Chilam好有興趣，不時搭住佢條頸，仲借啲意胸壓埋去挑逗。</p><p>越露越多</p><p>TVB嘅劇情可謂越來越大膽，事關梁政珏成日要烏低身去同Chilam講嘢，加上佢件衫真係好低，令佢條事業線越露越多，拍嘅時候已經不停拉衫，當導演一叫cut嘅時候，就見到梁政珏急急腳走入酒吧廁所，拉番好件衫先敢出嚟，啱嘅，要露都番留拍電影搵真銀先啦。<br>採訪、攝影：朱志聰、徐錦池</p></body></html>
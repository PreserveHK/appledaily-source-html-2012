<html><header><meta charset="utf-8"><title>灣仔星街<br>沈卓盈男友餵壽司</title></header><body><h1>灣仔星街<br>沈卓盈男友餵壽司</h1><p>無綫小花沈卓盈公開戀上楊秀惠有米舊愛Ray Mak後，佢哋經常煙韌遊街，日前又拍拖去灣仔星街附近嘆壽司，佢哋排排坐吧枱，Ray仲體貼餵女友，沈卓盈食得份外滋味。不過佢哋撐咗半粒鐘枱腳，Ray發現被偷拍即急急用報紙遮面走人，唔知以為佢撇甩女友，據知佢只係畀空間女友同好姊妹徐淑敏傾心事，Ray幾識做喎！<br>採訪、攝影：陳辰、梁繼光</p></body></html>
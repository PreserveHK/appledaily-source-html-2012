<html><header><meta charset="utf-8"><title>隔牆有耳：<br>政界熱傳　傳媒變政助學堂 - 李八方</title></header><body><h1>隔牆有耳：<br>政界熱傳　傳媒變政助學堂 - 李八方</h1><p>八方聽聞政府最快今日公佈多個副局長同政治助理人選，今次傳媒應該對名單人選唔陌生，因為多個政治助理都係來自傳媒界；繼財政司長搵《明報》人做政助之後，噚日就熱傳做林鄭嘅政治助理有三個條件，包括係女性、曾任職馬會，同做過記者。熱傳人選包括無綫小花兼前AO何錦欣，同埋《頭條日報》財經網總監郭艷明，但兩人都否認。八方聽聞另一人選係資深政治記者張秀麗（圖），呼聲最高。咁多傳媒人做政助，應該教狼英政府唔好再講大話，事關人無信不立，何況政府！政制及內地事務局長譚志源話，已力勸前副局黃靜文回巢，但對方好堅決拒絕。</p></body></html>
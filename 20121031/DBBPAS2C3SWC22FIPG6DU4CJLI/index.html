<html><header><meta charset="utf-8"><title>黎芷珊否認被飛出《最佳女主角》</title></header><body><h1>黎芷珊否認被飛出《最佳女主角》</h1><p>黎芷珊主持的無綫節目《最佳男主角》，自推出以來好評如潮，受訪嘉賓如劉德華、梁朝偉和劉青雲等粒粒巨星，而謝霆鋒更在訪問中自爆患皮膚癌，爆炸性十足，難怪無綫即刻添食拍《最佳女主角》。</p><p>「我搵緊嘉賓」</p><p>不過昨日有消息指無綫非戲劇製作總監余詠珊竟有意叫由有線加盟的陸浩明揸弗主持《女主角》，並打算一直做下去，索性飛黎芷珊出局。<br>昨日本報記者向黎芷珊求證，她在電話中說：「我冇聽過，冇咁嘅事，我已經搵緊《女主角》嘅嘉賓，冇可能咁樣安排，唔通我搵埋人畀佢做咩，冇可能。」若無綫真的想由陸浩明揸弗，她覺得怎樣？黎芷珊直言：「我諗篇報道收錯風，呢個根本係唔合理嘅安排。」採訪：葉雪<br></p></body></html>
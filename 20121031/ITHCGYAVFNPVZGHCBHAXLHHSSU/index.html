<html><header><meta charset="utf-8"><title>隔牆有耳：<br>雙面梁粉　吳祖南害死龍尾 - 李八方</title></header><body><h1>隔牆有耳：<br>雙面梁粉　吳祖南害死龍尾 - 李八方</h1><p>龍尾要建人工沙灘趕絕珍貴生物，隨時成為另一個政治炸彈。近日開腔批評項目浪費冇必要、又曾身任環諮會成員嘅港大地理系副教授吳祖南，雖然義正辭嚴連珠發炮，但有知情人士同八方講，呢位幫過狼振英撰寫環保政綱嘅梁粉，其實好識玩語言偽術。知情人士透露，睇番龍尾個項目，當年喺環諮會大會討論前，係要先經過轄下嘅環評小組通過；但睇番份會議紀錄，當年做環評小組主席嘅吳祖南認為項目對周圍環境影響唔大，所以先通過。後來份環評俾環團踢爆做得差，吳博士知自己瘀咗，最後喺大會又投反對票，但都改變唔到六票對五票通過呢個結果。</p></body></html>
<html><header><meta charset="utf-8"><title>祖兒任彈唔嬲</title></header><body><h1>祖兒任彈唔嬲</h1><p>容祖兒憤怒了？仲要由頭到腳都係紅噹噹，變身成Angry Bird任人彈？原來佢最近做咗服裝品牌代言人，拍攝以Angry Bird為主題嘅平面廣告，個主題係「get angry, be happy」，所以祖兒就算成個人坐喺巨型彈叉度「蓄勢待發」，但一啲都唔angry，仲不停咁跳。之後佢又變身做黑色嗰隻Angry Bird，淨係行行企企擺甫士，都見到佢嘅殺傷力喎！撰文：洪紅克</p></body></html>
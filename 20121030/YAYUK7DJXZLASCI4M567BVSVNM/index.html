<html><header><meta charset="utf-8"><title>隔牆有耳：衞奕信訪港大　風騷打領呔 - 李八方</title></header><body><h1>隔牆有耳：衞奕信訪港大　風騷打領呔 - 李八方</h1><p>身兼蘇格蘭阿伯丁大學校監嘅衞奕信，噚日現身港大出席阿伯丁大學贈送「HKU Tartan」嘅儀式；難得重臨香江，八方當然問佢點睇近期「港獨」風潮，但衞奕信就對政治問題一律封口，唔似啲京官鍾意指指點點。</p><p>慶幸被選中當港督</p><p>政治唔講得，不如講吓歷史。有英國資深外交官最近大爆前港督尤德當年過身後，接任港督嘅人選名單上，皇儲查理斯王子排喺首位，但戴卓爾夫人最後搵咗有中國通之稱衞奕信接任。到底知唔知自己非首選？衞奕信笑笑口話都係睇報道先知，強調出任港督係佢一生中做過最有趣嘅工作，好慶幸自己被選中喎。<br>講返「HKU Tartan」， Tartan其實係指蘇格蘭方格花紋，當地各氏族、家庭、地區甚至機構會設計獨特嘅方格花紋作代表；今次呢個Tartan係阿伯丁大學專程搵人設計同註冊畀港大，係首次有亞洲大學獲此殊榮。<br>前發展局局長麥齊光都以舊生身份捧場，同衞奕信一樣不談政治。</p></body></html>
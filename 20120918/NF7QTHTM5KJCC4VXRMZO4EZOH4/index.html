<html><header><meta charset="utf-8"><title>樂香園：令人panic的QE3 - 海迪</title></header><body><h1>樂香園：令人panic的QE3 - 海迪</h1><p>美國宣佈無限期QE3翌日，海迪和一眾朋友飲tea。從事金融業的朋友A好panic，話之前一直覺得樓價貴，唔想買樓住，現在已經無得等，決定入市，她豪言：「今時今日無磚頭就真係乞食喇！」身為中環OL的朋友B就自認無錢買樓，故加碼買股票，主攻地產股、收息股。<br>小學教師朋友C聽到兩位所言好驚慌，唔討論反國教，轉為熱烈請教有乜投資機會，買金定買iBond好。<br>美國今次實在太無賴，話之你咩通脹風險吖，總之不停印銀紙買按揭證券，買到經濟情況我滿意為止，低息到2015年，盡地一鋪，兵行險着，世界末日咁款。<br>但呢招最大的威力，係造成心理壓力，令原本擺喺銀行的資金唔理好醜，追求高回報抗貶值，推高資產價格。QE唔係幫做生意嘅人有低息環境融資，而係令人有平錢炒賣，真係救到實體經濟就奇。<br>美國的削赤機器明年就要啟動，布殊年代的稅務減免優惠、同海嘯時期出的入息稅寬免，都預定喺今年尾Bye-Bye。如果呢單嘢拆唔掂，美國經濟肯定墮崖。地球好危險，自求多福喇各位。<br>海迪</p></body></html>
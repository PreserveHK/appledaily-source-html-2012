<html><header><meta charset="utf-8"><title>女神tea time：中國成功登陸吉之島 - Fifi</title></header><body><h1>女神tea time：中國成功登陸吉之島 - Fifi</h1><p>家內地人見到同日本相關嘅，都不問情由，打死罷就。日本松下珠海其中一個廠房，竟然有員工喺公司大叫：「日本人滾回去！」搞到廠房要停產。因為愛國，叫老闆番歸，置生計於不顧，勇！<br>有內地人話見到日本車就嬲，於是將街上三菱車上Logo拆下，影相當戰利品放上微博。菲菲一望，那個無辜被拆嘅Logo其實屬於Benz車。<br>有日本車車主喺街上被群眾圍堵，佢竟然打開車門狂踢自己架車，之後在群眾歡呼中上車速逃。充滿Mr. Bean喜劇味道。<br>菲菲唔係話愛國唔得，但打砸搶燒衝擊各大商店，甚至連Rolex都唔放過，係想宣示主權定係趁火打劫？<br>內地對「還我釣魚島」一直都流於口號層面，反而「衝擊吉之島」就閃電做到。永旺（984）喺內地經營吉之島，今年6月止業績，內地貢獻集團53%收入。吉之島已講明，店舖受衝擊就停業。以目前反日情緒高漲，就算冇人拆舖頭招牌，都冇客敢入去買嘢啦，全年營業額？一個字，危！<br><br>Fifi<br>本欄逢周二、四刊出</p></body></html>
<html><header><meta charset="utf-8"><title>獵頭公司致電聲稱收到CV<br>無厘頭被邀見工　畢業生疑遭盜資料</title></header><body><h1>獵頭公司致電聲稱收到CV<br>無厘頭被邀見工　畢業生疑遭盜資料</h1><p>【本報訊】「好嬲！呃我見工！」近日不少應屆大學畢業生，收到來歷不明的公司電話，要求他們應徵「Marketing Assistant（市場助理）」或「Management Trainee（管理見習生）」等職位，原來竟是獵頭公司的請人蠱惑招。有求職者擔心個人履歷被盜，也有搵工心切者決定上門一試，結果換來一肚氣。　記者︰梁琬珊　黃江奇　黃偉民</p><p>「我明明冇send過CV（履歴）去呢間公司，點解有我啲資料？」大學剛畢業的黃小姐報料，指早前收到「易聯公司」來電，聲稱收到CV，叫她去鰂魚涌見工，她遂於網上搜尋該公司名稱和電話，「嘩！好多人post，我擔心係求職陷阱」。</p><p>最後去康宏應徵</p><p>日前，記者往該公司佯裝見工，向姓鄭的女經理問：「我冇send過CV去你間公司喎？」她早有準備地說︰「我哋為唔同公司進行招聘，好似你申請A公司職位，但A公司請夠人，我哋就將你俾B公司。」然後直接說：「你適合㗎啦，家可以去康宏金融集團見工，你喺呢度行過去10分鐘。」並在白紙寫上地址。<br>原來易聯是一家獵頭公司，記者發現不斷有人面試，但都表示不會到康宏應徵。剛於港大經濟系畢業的Amy在求職網「JobsDB」搵工，很快便有人邀請她應徵康宏，「佢哋有講明係康宏啲post，我拒絕咗」。後來又有一間叫「Toplink」的公司來電，「我冇send過CV，但佢呃我個title係Marketing Assistant，所以見吓，點知又係做康宏」。</p><p>公司名層出不窮</p><p>據了解，易聯還以「Toplink」和「Easy Match」等名稱致電應徵者，但這些名稱均沒有商業登記。記者再向姓鄭女經理查問，但她否認自己是易聯公司職員，更拔足狂奔。<br>由於不少被易聯電召的求職者都曾使用JobsDB搵工，懷疑履歷被出售，但JobsDB否認：「我哋絕對唔會將求職者嘅資料轉售俾公司。」<br>康宏企業傳訊高級經理黃偉燕否認曾委任易聯進行招聘，對於有中介公司以不正當手法轉介應徵者，會保留追究權利，並勒令同事即時停用。</p></body></html>
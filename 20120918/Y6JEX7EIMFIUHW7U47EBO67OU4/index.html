<html><header><meta charset="utf-8"><title>清熱酷男：A＆F柯震東<br>King肌引港女</title></header><body><h1>清熱酷男：A＆F柯震東<br>King肌引港女</h1><p>美國潮牌Abercrombie &amp; Fitch上月進駐香港，安排100名來自世界各地的火辣肌男造勢，現年24歲、貌似柯震東的男模趙勁皓（King）憑健碩身形獲選成為香港代表，狂晒一排朱古力腹肌力撼筋肉老外。<br>King近日不但繼續受聘到A&amp;F店中做人肉佈景板，日前iPhone5在美國三藩巿的發佈會，更用了King跟女模早前到峇里為蘋果拍下的宣傳照，令他衝出彈丸之地，認真威水。大學修讀中文系的King，畢業後曾在中學教歷史，熱愛演藝事業的他在新學年決定晉身娛圈，放棄執教鞭。</p><p>「幾日除一次衫」</p><p>King日前到大浪灣衝浪，玩到唔願走，他說：「我做咗幾年part time model，行騷拍廣告統統試過，有機會想試吓拍戲。」他雖然不吝嗇晒40吋雞扒胸，可是抗拒演床戲，他說：「我係有底線嘅。」King正靜候機會與宅男女神周秀娜登上大銀幕。King很榮幸成為A&amp;F肌男，他說：「佢哋對男模要求好嚴格，面試期間，每隔幾日就要去除一次衫畀佢哋睇。」百名A&amp;F肌男瘋魔飢渴港女，King說：「佢哋唔算過份，菲律賓女仔見到我哋狼好多。」<br>採訪：比華利</p><p>Profile</p><p>姓名：趙勁皓（King）<br>年齡：24歲<br>胸肌：40吋<br>身高：5呎11吋<br>嗜好：打籃球、健身和畫畫等。<br>出道：模特兒出身，A&amp;F香港旗艦店開幕赤膊男模，曾拍攝迪士尼、Nike、adidas和東亞銀行廣告，曾參演電影《高海拔之戀》。</p></body></html>
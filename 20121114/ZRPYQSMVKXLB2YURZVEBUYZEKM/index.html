<html><header><meta charset="utf-8"><title>星遊記：區文詩東京掃食</title></header><body><h1>星遊記：區文詩東京掃食</h1><p>區文詩（Angela）早前去東京喪食三日，每日食足十餐撐到肚滿腸肥，不自量力的她結果飽到嘔，被迫留在酒店休息，她說：「三日肥咗五磅，真係好誇張。」撰文：皓騫</p><p>早前區文詩和老外男友跟幾位好友去東京三日遊，為了爭取時間吃喝玩樂，他們搭凌晨機出發，Angela說：「清晨落機啱啱好，食完嘢就即刻行街，今次住半島酒店，銀座真係好舒服。」因很多品牌在香港都有折扣，故她並沒有瘋狂濕平：「反而買咗好多調味料，好似麪豉、昆布、密封嘅真空魚，香港貴成20%。」</p><p>獲利回吐</p><p>Angela此行喪食為主，每日食足十餐，結果肥了五磅返港。適逢男友即將生日，一行人還去吃意大利菜慶祝，Angela說：「早餐食完壽司再去超市逐件掃，午餐喺地鐵嘅拉麪街每間食一碗，之後再食蛋糕、豬扒飯、雞翼，每一秒都係食，真係好恐怖，結果我飽到要返酒店嘔。」</p><p>為了幫助腸胃消化，Angela和友人們食飽就喪行街，經過LV店前還拍照留念，用來做手機wallpaper，她說：「我哋仲去咗竹下通，有日本電視台做緊街訪，佢哋捉住我訪問，但大家溝通唔到，幾好笑。」Angela此行還買了去紋面膜送給電台節目拍檔李志剛，她說：「日本護膚品好出名，希望幫到佢，嘻嘻。」<br><br>去邊度：東京<br>玩幾耐：三日</p></body></html>
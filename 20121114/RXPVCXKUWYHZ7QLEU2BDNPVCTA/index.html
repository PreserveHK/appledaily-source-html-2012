<html><header><meta charset="utf-8"><title>張茜當街餵健仔甜到漏</title></header><body><h1>張茜當街餵健仔甜到漏</h1><p>【中環置地】張衞健（Dicky）太太張茜早幾年不幸小產，好在佢兩公婆一早已經走出陰霾，家兩公婆繼續努力造人，希望可以生番個肥肥白白嘅BB。Dicky無論工作幾忙，都會抽時間陪張茜，好似前日記者就見佢兩公婆孖住去中環行街掃貨，兩個人唔單止拖手仔，而且張茜重主動餵老公食朱古力，好似新婚夫婦咁甜蜜。</p><p>乜都睇一餐</p><p>前日下晝5點半，帶住冷帽嘅Dicky同帶住帽嘅張茜一齊喺中環行街，Dicky手指指同張茜講嘢，記者差啲俾佢插中隻眼㖭！兩公婆拖住手逐間舖頭巡，又時裝又首飾又手袋皮鞋，似乎好耐冇濕平咁款。之後佢哋入咗去置地一間時裝店左揀右揀，逗留咗半粒鐘之後終於有收穫。買完衫之後，佢哋行去一間朱古力店排隊買朱古力，張茜自己食之餘都有餵老公食，真係好鬼sweet。冇幾耐佢哋發現記者影相，仲好大方咁揮手打招呼，然後繼續濕平。<br>採訪、攝影：吳耀輝</p></body></html>
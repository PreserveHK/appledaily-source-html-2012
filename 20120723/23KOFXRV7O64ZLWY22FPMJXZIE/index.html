<html><header><meta charset="utf-8"><title>蘋機會：揀套　抗Phone濕</title></header><body><h1>蘋機會：揀套　抗Phone濕</h1><p>香港人食碗麪都要即影即上fb，莫講話行街食飯入廁所，就算去沙灘泳池嬉水消暑，都硬係要有部智能手機平板電腦跟身，先有番啲安全感。今日嚴選幾款防水保護套，花你十零分鐘睇完篇文，好過你亂揀中招搞到「Phone濕」悲劇收場。<br><br>撰文：鍾礎鴻<br>攝影：陳盛臣<br>模特兒：JellyAu@M.SpyModel</p><p>防水套講究好處多</p><p>去沙灘玩帶住iPhone、iPad，咁貴重梗要好好保護，一方面機不離身避開沙灘老鼠，另外最重要係將Whatsapp打機聽歌fb影相，全部變晒水上活動。阿媽都知防水產品首要係保護性足夠，但咪以為佢哋淨係得防水功能，好多仲兼具防塵甚至防撞「分唇」，而部份專業產品更達國際認證，例如IP68係指產品通過防塵防水標準，裝置可於兩米水深下如常操作；MIL-STD-810F516.5就指美軍標準，達標產品通過抗震防水防雨防雪測試，選購時你就唔會任由Sales亂點。另外，沙灘鹽份高鹹氣重，同時砂粒又有機會刮花手機，所以加個防水套令你玩得安心又放心。</p><p>冲浪五分鐘</p><p>使用任何防水裝備前，最理想是放入紙巾測試一小時，太急趕的話亦至少濕浸五分鐘Test一下，確保無入水先放入手機。用完後亦應放在陰凉地方風乾，曬乾的話好易爆膠影響防水效能。</p><p>1.三重防護</p><p>呢款iPhone保護殼特別在顏色有黑及黃，十分Sharp醒。裝拆過程有點煩，首先扭下兩粒大螺絲，打開外層顏色蓋，裏面仲有矽膠套及首層保護殼，煩就煩啲，勝在安全嘛。</p><p>90分扣分位：裝拆較煩</p><p>2.至強美軍四防</p><p>具防撞防水防塵及防雪四防功能，全部經過國際認證，最貼心係耳機位、傳輸頭都有獨立開合，加上鮮色機殼，懶人大可索性只裝不拆，返工返學至型係你。</p><p>95分扣分位：稍貴</p><p>3.兼容性高</p><p>具IPX8防水認證標準，配上頸繩攜帶方便，而且極之輕身易收藏，同時提供大碼款式，供平板電腦使用，乜機都啱用。
</p><p>90分扣分位：唔襟撞</p><p>泳客濕試</p><p>查詢：</p><p>（a）三禾電氣（23740718）<br>（b）LegendDistribution（37489408）<br>（c）Ecomelife（27599282Ext25）</p></body></html>
<html><header><meta charset="utf-8"><title>拆夥多年感陌生達明極速減肥賀銀禧</title></header><body><h1>拆夥多年感陌生<br>達明極速減肥賀銀禧</h1><p>拆夥多年的達明一派即將重組開演唱會，黃耀明和劉以達將在4月重踏紅館舉行25周年演唱會。日前明哥和阿達拍攝宣傳海報，他們以閃銀造型慶祝銀禧紀念，期間不時互相整理衣服和研究擺甫士，老友鬼鬼，以行動粉碎不和傳言。</p><p>經典組合達明一派今年組成25周年，早年兩人拆夥各自發展，更一度傳出不和，但今年明哥和阿達終於再有機會聚頭，因為他們會重組，於4月在紅館舉行「兜兜轉轉達明一派演演唱唱會」。日前兩人一同拍攝宣傳海報，現場見明哥和阿達不但有講有笑，還出手幫對方整理靚衫，一同研究擺甫士影相，表現老友鬼鬼，足可粉碎當年不和傳聞。</p><p>「我哋老咗」</p><p>明哥、阿達其中一款造型是全銀look，明哥表示：「今日咁銀係因為我哋入行25周年，所以係要慶祝我哋銀禧紀念。」但兩人分開發展一段時間，會否影響默契？明哥指這樣反而更好，因為有陌生感，能令他們再次擦出火花，說畢，明哥不忘搞笑說：「我哋老咗喇嘛！」在旁的阿達答道：「係呀，落到去唔開心唔好呀！」明哥和阿達不約而同表示要為演唱會keep弗，明哥坦言現在的體重是人生的高峰，因此有減肥的必要，阿達則自嘲說：「都唔夠我一半，上次我開演唱會有去纖體，減咗30磅，我諗今次都一樣要。」</p><p>揀歌頭痛</p><p>至於會否為選曲目而煩惱？明哥坦言：「真係太多選擇，當然會有我哋嘅合唱歌啦，又會有我哋兩個各自嘅歌，當中再揀最鍾意嘅出嚟。」阿達則透露會為歌迷帶來新作品：「除咗經典嘅達明一派歌曲外，應該都會有新歌，唔會只係得舊歌，可能仲會推出新碟。」<br>撰文：丁寧</p></body></html>
<html><header><meta charset="utf-8"><title>開騷搵老公換衫41歲松松趕做高齡產婦</title></header><body><h1>開騷搵老公換衫<br>41歲松松趕做高齡產婦</h1><p>紅館那邊前晚有陳奕迅和何韻詩激咀熱哄哄，同晚在對岸的中環大會堂亦有人妻陳松伶（松松）舉行入行以來首個演唱會。前晚情人節松松寓工作於拍拖，得老公張鐸全程為她打點及更換歌衫，松松揚言45歲前完成造人大計，為比她年輕9歲的老公繼後香燈。</p><p>一連兩場的「天涯歌女演唱會」前晚於中環揭開序幕，適逢前日是情人節，41歲的兒歌天后松松寓工作於拍拖，得比她年輕9歲的老公張鐸全程力撐，除了在後台為愛妻打點外，更為松松更換歌衫，認真甜蜜。</p><p>現場播親密照</p><p>松松前晚在現場獻唱多首經典歌曲，當中包括《烏卒卒》及《相聚一刻》等，原本腳踏5吋高踭鞋的松松，更一度赤腳獻唱。當演繹《Youaremyman》一曲時，現場不斷播出松松和老公拍拖時的甜蜜親密照，令松松感動得眼濕濕。<br>完騷後松松和老公甜蜜合照，記者取笑她老公為她換衫不夠熟手，她即撒嬌說：「你哋曳曳，松松姐姐唔講呢啲嘢，做人太太要矜持。」松松又大讚老公培養她真正的性格出來，更揚言會盡力完成造人計劃，她說：「要加油努力，盡生，希望45歲前完成呢件事，始終都高齡，盡自己能力先，唔得先用人工，不過自己都冇乜信心。」</p><p>怕被娛圈榨乾</p><p>記者問松松今次個唱是否其告別作？她即耍手擰頭說：「我都要製作單位好先考慮，香港娛樂圈嘅形成係要將藝人榨乾，自己就唔想咁，呢幾年過咗自己鍾意嘅生活。」問松松老公送了甚麼情人節禮物給她？她就說要保持神秘不肯透露。<br>採訪、攝影：何慧斯</p></body></html>
<html><header><meta charset="utf-8"><title>俾我都係咁</title></header><body><h1>俾我都係咁</h1><p>四十出頭的人看《Descendants（繼承大丈夫）》，不禁感觸處處，我就算沒片中男主角Matt的遭遇，但他遇到的每一個問題，我都會自然同步跟他一起想「俾我會點處理？」<br>「Matt只顧工作搵錢養家，卻忽略與太太與孩子的相處。」俾我都會係咁，其實大部份男人婚後，都會以搵錢養家為原因，去逃避與家人相處！<br>「Matt以忍氣吞聲的態度，來面對一雙女兒及昏迷了妻子的爸媽。」俾我都會係咁，當有大堆問題無法解決時，少說一句就少一個問題發生。<br>「Matt知道妻子有外遇，好想但又怕知道他是誰，終於他要扮買家去約那『情夫』見面。」俾我都會咁做，因為當你要暗地裏追查某些東西時，你的創意會很澎湃，但千算萬計又如何？結果都會像Matt一樣，在毫無準備下，想知但又怕知的，會突然出現你面前。<br>「Matt終於見到『情夫』，得知他曾在自己的床上與其妻鬼混，沒有揮拳相向，但離開時卻超越禮儀地給了情夫的太太一吻。」俾我都會係咁，以其人之道，還治其人之身，比靠暴力渲洩來得更徹底，更邪惡。<br>「Matt與女兒把妻的骨灰灑進大海後，一切塵埃落定，Matt回到家與女兒三個坐在梳化上，共披着一張氈，吃着乳酪，沉默地一起看電視。」俾我都會係咁，所謂「一家人」，就是可以圍着一起，無言共對，但依然樂透。<br>「Matt做以上的每一件事，我身旁的年輕情侶毫不關心，全程就在談心調情大聲吃爆穀，女方還不只一次說『都唔知有乜好睇？』」俾我都會係咁，如果像他們年輕，我一定會咁問，而我也希望自己還可以咁問「都唔知有乜好睇，都唔知有乜咁感動？」<br></p><p>作者Profile</p><p>編劇、導演兼電台節目主持，認為「愛情」是沒有工作時的玩意，「工作」是沒有愛情時的必需。<br><br>作者：鄒凱光<br><br>逢星期三刊出</p></body></html>
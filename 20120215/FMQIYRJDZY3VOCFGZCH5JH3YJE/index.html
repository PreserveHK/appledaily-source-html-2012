<html><header><meta charset="utf-8"><title>雲想衣裳：是福不是禍　唱皇</title></header><body><h1>雲想衣裳：是福不是禍　唱皇</h1><p>世人的確沒有無緣無故的愛，去愛被愛例必有因，如戀英情意結。坐足60年皇位的「前事頭」，回歸前，絕少聽到來自民間的謾罵，所以問題根源不在唱蝗巿民，好嘢大家係有眼睇──我講緊時裝喎。先別說英倫殿堂品牌，睇睇一眾新進、親民品牌到港等上位，勢掀另一場荷包「皇禍」。都說，情意結是無得逼，這叫人心。<br><br>記者：雷福財<br>攝影：楊錦文<br>模特兒：Inez、Sam@StarzPeople<br>化妝：呂旻熹　<br>髮型：CherieYip@LaQueen</p><p>唔扮嘢做自己</p><p>呢句唔係廣告Slogan，而係告訴你英倫品牌迷人之處。若說日本時裝代表仔細進化、法國代表華麗長青，英國便強調自我及大膽。由VivienneWestwood、AlexanderMcQueen的不按章式出牌；Burberry、PaulSmith的經典Pattern等，穿梭晒Rock、紳士、狂野路線。CentralSaintMartins學院更是孕育時裝界頂尖份子之地，正如ABoutique老闆Andrew都話：「英國比較有自己Style，基於國內充滿着不同國籍人士，佢哋會按照所好去創作潮流，相比美國，英國人更講究手工技術。」</p><p>輪住入港插旗</p><p>擲地有聲的大牌固然已儲落一眾Die-hard粉絲，唔使Sell都自動波入貨。而一眾經濟實惠的品牌同樣不容忽視，如上年年尾才殺入港的JackWills，成立才12年，已成為英國迅速冒起的品牌，沿用各款富英式校院、悠閒、紳士路線，定價只需數百至三幾千，相對起那些殿堂級大牌，肯定夠晒吸引。至於近一兩季才被引入的英牌ChristopherKane，絕對是有力成為下一個上位的品牌，今季就勁玩電線圖案。</p><p>維多利亞風情</p><p>若說女裝最具英味，怎可能不提維多利亞式服飾，雪紡、通花、束腰、打褶等，一經穿着即恍若回到六七十年代，夠晒淑女。ABoutique剛引入新一季的ALICEbyTemperley，連新皇妃都愛着，用色以粉色為主，明玩大方。而另一品牌tba，售價介乎千幾二千，但處處均見手工細緻，喺日本已經吸引一班㗎妹瞓身支持</p><p>a.JackWills（31051798）<br>銅鑼灣禮頓道77號禮頓中心L02號舖<br><br>b.ABoutique（28516055）<br>中環鴨巴甸街19號<br><br>c.HarveyNichols（36953388）<br>中環置地廣場地下至四樓</p></body></html>
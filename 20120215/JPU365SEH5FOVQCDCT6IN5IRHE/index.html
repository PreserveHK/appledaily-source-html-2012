<html><header><meta charset="utf-8"><title>莊思敏大馬團圓</title></header><body><h1>莊思敏大馬團圓</h1><p>莊思敏（Jacquelin）與家人一直各有各忙，早前難得有假期，她與兩位孖生妹妹莊思明、莊思華飛到吉隆坡探望拿督爸爸莊寶及媽媽，以及在大馬定居的細佬莊順勝，難得一家團聚，Jacquelin開心說：「我哋一家人一年只見到一次，所以呢三日大家都好珍惜。」</p><p>拒姊弟戀</p><p>莊思明男友陳司瀚有沒有同行見家長？Jacquelin爽快說：「佢冇嚟，反而細佬帶咗女朋友出嚟，仲帶埋幾位男性朋友嚟玩。」可是為你製造相睇機會？她大笑：「細佬啲朋友個個都好叻仔，事業有成，不過佢哋太細個喇，細佬今年29歲，我31歲，個個同細佬差唔多年紀，有啲仲細過我細佬，唔啱我。」她表示不喜歡姊弟戀及異地戀，因沒有安全感。<br>採訪：葉雪</p></body></html>
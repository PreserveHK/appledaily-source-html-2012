<html><header><meta charset="utf-8"><title>雲想衣裳：型藍</title></header><body><h1>雲想衣裳：型藍</h1><p>再美好的事，若然無得揀，一切徒然。例如你無得揀邊個係特首、無得揀李嘉誠係你阿爸、無得揀邊個做你同事同學。眼見每季最靚潮流都差不多落於女裝身上，男人季季認命，再而繼續日日的黑白灰。直到今季，不算得上是驚天地，但好在夠晒藍天生氣，高度易襯、揀得落手，唔使諗餐死都可型到裂。<br><br>記者：雷福財<br>攝影：譚盈傑<br>模特兒：Martin@StarzPeople<br>化妝：JanetHuang　<br>髮型：Guardi@P.O.PHairdressing</p><p>男生穿藍裝</p><p>若要離開黑白灰，問十個男生，九個半會答你第四個選擇便是藍。管它是湖水藍、寶藍、靛藍、軍藍……總之着了永遠不會出事，女生望落順眼唔造作。再加上各大超牌鼎力晒冷，Prada、Lanvin、DiorHomme、BurberryProrsum、Versace、PaulSmith等，都事有湊巧地狂谷，即使大量FullGear出陣，感覺上你還會覺得可以再誇一點都得嗰種，拆開着又夠長青，亦解釋了「藍」一直受歡迎之因。</p><p>夏日俏皮藍</p><p>近幾季的Prada男裝氣勢可說是越戰越勇，特別是鞋類單品更必掀起潮流，由Platform皮鞋，到今季的以Golf為設計概念的通花皮鞋，配合寶石窩釘，一睇用色及設計，已預視到夏季前必被煲起。服裝方面大玩形形色色的Pattern，由花卉以至Monogram式漫畫，都予人一份跳脫感。</p><p>淨色斯文藍</p><p>想穩中求勝，淨色配搭可謂是實無死示範。連以往只玩黑白為主的DiorHomme，春夏季擺明只捧藍色，由西裝、長褸、Tee到長褲，用色夠Plain，斯文兼備瀟灑。另一本季最具Signature的BurberryProrsum，以玩物料玩到出神入化，麻布棉質皮革水草藤織，幾乎用得的物料都一次過玩晒，牛仔褸恤衫襯窄腳，已經算最「輕瓊」。</p><p>由頭藍到腳</p><p>a.	Prada（25222989）<br>中環歷山大廈G4號舖<br><br>b.	BurberryProrsum（28683511）<br>中環歷山大廈地下1樓101A號舖<br><br>c.	DiorHomme（34173002）<br>尖沙嘴北京道1號G01-101號舖<br><br>d.	Balmain（31029184）<br>尖沙嘴海港城港威商場地下G210號舖<br><br>e.	Lanvin（22347686）<br>中環ifcmall2071號舖<br><br>f.	Galliano（21510822）<br>銅鑼灣時代廣場4樓429號舖</p></body></html>
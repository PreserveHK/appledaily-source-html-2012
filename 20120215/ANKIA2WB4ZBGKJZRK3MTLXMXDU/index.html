<html><header><meta charset="utf-8"><title>黎淑賢收200萬DreamCar</title></header><body><h1>黎淑賢收200萬DreamCar</h1><p>黎淑賢上月25日為現任美容醫生老公許智政誕下龍仔Martinus，前日情人節，其夫大手筆斥約200萬送她全新白色瑪莎拉蒂跑車，讓她可以升呢做辣媽。<br>黎淑賢情人節前夕收到禮物，即急不及待把照片放微博晒幸福，她留言：「超級大愛，些些你。」隔空多謝老公。據知黎淑賢當晚收到大禮物，半夜即偕老公出車夜遊車河，大過二人世界。</p><p>老公傍住試車</p><p>記者昨日致電辣媽黎淑賢，她說：「真係好驚喜，好多謝老公咁錫我，老公話呢年嘅禮物都包晒喺其中啦，佢呢次由買車到搵埋車位全秘密進行，我事前乜都唔知。」黎淑賢直認已試了新車性能，她說：「呢部係我嘅dreamcar，我大肚10個月都冇揸過車，試車嗰日由老公傍住我。」<br>採訪：比華利</p></body></html>
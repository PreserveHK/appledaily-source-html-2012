<html><header><meta charset="utf-8"><title>中環迷你裙：揀工要與時並進 - Samantha</title></header><body><h1>中環迷你裙：揀工要與時並進 - Samantha</h1><p>對打工仔來說，上周最爆新聞未必是最低工資、2000呎的狼穴，而是那個8000蚊日薪的燒焊工，「好搵過裁判官」標題睇到中環友嘩嘩聲。雖然大家對就快同洗碗阿姐同酬已有認知，但原來藍領的燒焊工早已跑贏大市。<br>施永青講明「打工怎能不講錢？」Samantha認為教書都要與時並進，應教大家點選好大學，選系之前都要講吓職場邊種工最搶手，別再盲目叫人揀商科。起碼現時各國靠基建去谷GDP，建造業渴市，邊做邊增值自己，好過攞住張沙紙蹉跎歲月。<br>建造業近期人手緊張，中國建築（3311）在項目上提價合情合理，該股首11個月新簽合約額365.8億元，按年增21%，全年目標已超額完成；中期毛利率為11.2%，受惠合約增加、中央加快保障房建設，歐美復蘇利好旗下遠東環球（830）業績，該股橫行近一個月，有望破頂再創新高。</p><p>Samantha<br>本欄逢周一、三、五刊出</p></body></html>
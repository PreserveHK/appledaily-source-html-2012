<html><header><meta charset="utf-8"><title>李美鳳跟得媽咪復出無望</title></header><body><h1>李美鳳跟得媽咪復出無望</h1><p>李美鳳昨晚來港主持新店開幕禮，穿上露肩晚裝，如常艷光四射。她大談為一對龍鳳胎搞生日、儲嫁妝的趣事，揚言變身跟得媽咪。同年代的葉玉卿宣佈復出拍賀歲片，李美鳳則揚言要等多幾年，待子女上大學才會考慮。</p><p>李美鳳、何超鳳、何明懿和九巴後人雷禮權等昨晚在圓方出席Dior新店開幕。戴上600萬珠寶、盛裝現身的李美鳳穿上露肩長裙，出場時卻被門前小斜台絆倒，有點失平衡，幸好未有跌倒，Dior高層之後也很識做，從旁蹺着她。<br></p><p>幫子女儲嫁妝</p><p>問李美鳳老公有否送珠寶？她笑着呻：「送嘅意欲越來越低，可能注意力放咗喺細路度啦，佢家鍾意買3G嘢，我鍾意買衫畀仔女。」她指已為一對14歲的龍鳳胎Junior和Nicole儲嫁妝、買珠寶：「各有各安排，佢哋家大咗，連生日都要分開搞，因為朋友唔同、興趣唔同，連主題都唔同。」她指囡囡非常活躍好動，最愛游水，生日也要用游水做主題：「我家要做跟得媽咪，囡囡有參加學校嘅游水比賽，有時我都要去泳池幫佢做計時員。」<br>李美鳳是電眼美人，囡囡一定靚女，問囡囡有否拍拖？李美鳳說：「未識呀，我有教佢哋，由搵朋友開始，至少要有三四樣共同嗜好先好發展，睇啱先開始，唔想佢哋騎牛搵馬，唔好令人傷心。」<br></p><p>嘆冇能力再生</p><p>葉玉卿宣佈復出，李美鳳自言都愛拍片，但更愛家庭：「等啲仔女上晒大學先啦，之後仲要將啲注意力畀番老公，所以未有咁快。」李美鳳指近期有好友生BB，令她懊悔當年沒追多一個，記者叫她再生，49歲的她說：「冇能力湊喇！」聖誕一家人會去泰國度假。<br>採訪：梁錦雯<br>攝影：陳順禎</p></body></html>
<html><header><meta charset="utf-8"><title>單挑亞視網民自白：愛之深、恨之切</title></header><body><h1>單挑亞視網民自白：愛之深、恨之切</h1><p>免費電視牌風波越演越喪，名不見經傳嘅曾慶光（圖）上星期孤身走入亞視抗議，結果被亞視職員包圍滋擾，有人戥佢，亦有人like佢夠勇氣。曾慶光噚日發表咗一封自白書，精選如下：<br>「小時候，我會睇《亞洲早晨》，會留意《今日睇真D》，當時亞視播《還珠格格》時，還會義無反顧地追睇；中學時播《百萬富翁》，會很緊張參賽者會否得到100萬……但那些時候已經不復返。 <br>今月11日亞視在政總搞『關注香港未來』集會，直接要求反對政府發新免費電視牌，本來有新台的加入，是亞視一次黃金機會，可以打散TVB的觀眾，或者遇強越強，亞視一定會有些得益，但亞視不但無改善節目之餘，還直接呼籲反發牌，令我相當失望。<br>有些人說亞視步向死亡，包圍亞總也是多餘；我認自己無動員力，最後得自己一個人到場，真的『愛之深、恨之切』，希望亞視真的可以振作，但我很失望那些自我吹捧、自我沉淪、不思進取，但事到今日，我寧願亞視『光榮結業』，都不忍見到現在一些小丑正在慢性自殺。」 </p></body></html>
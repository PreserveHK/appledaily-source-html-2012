<html><header><meta charset="utf-8"><title>蘋機會：潮物開倉　限時搶1蚊i狗</title></header><body><h1>蘋機會：潮物開倉　限時搶1蚊i狗</h1><p>當年金融風暴，有食肆推出「一蚊雞」刺激消費，自此「一蚊X」就成為減價傾銷必備活動。好似一向賣開新潮得意嘢嘅JCShop，嚟緊就以一蚊開倉賣iPhone至潮玩物，連《蘋機會》啱啱介紹過嘅iPhone狗、槍同直升機，全都一蚊有交易。數量當然有限，想平搶i系潮物，就要留意開倉限定時段。<br><br>記者：韓繼聰<br>攝影：楊錦文<br>Model：Tina@InterplayWorkshop</p><p>$3掃三大筍貨</p><p>其實今次JCShop大搞開倉益街坊，係想賀一賀開舖15周年同apm新舖開張，唔少貨品都以超低價限量發售，不過當中最吸引就梗係三件一蚊貨喇。雖然開倉係由20號開始至29號，但原來三件一蚊貨開賣時間都唔同，有心搶就要留意喇。先講iPhone狗，估唔到出咗無耐就益街坊，原價賣成$980，20號12pm開波第一隻一蚊即賣，之後就每日一隻賣$88，共賣七隻，有心請排足七日，掃晒佢哋都得。而同樣原價$980嘅iPhone直升機AppCopter就會喺20號3pm開賣，只限一隻咁大把。最後的iPhone槍原價$268，算係最「唔抵買」一蚊貨，但小記就覺得最好玩係佢，21號12pm先有得買，同樣只限一件。另外，買一蚊貨前仲要記住likeJCShopfacebook，否則排第一都無用㗎！</p><p>一蚊兵團</p><p>攝錄機低過一折</p><p>一蚊一件固然夠晒吸引，但其實作為精明消費者又點可以被呢啲數字遊戲蒙騙？經小記詳細檢閱一眾開倉平貨，發現有比一蚊狗、一蚊直升機更筍平貨。其中SPEED攝錄機D8Z，玩高清之餘，外表亦唔失禮，原價$2,680，家劈價至$188，差價最高達$2,492，低過一折！另外三部投影機雖然有平有貴，但「差價比」同樣極高。其中一部名廠3M出品的MPro160，雖然開價$888，但其實是原價的二四折，加上質素非常高，又細部，搞到我都想去排埋一份。就連賣$88嘅8吋LCD電子相架，幾乎是原價的尾數，計落都仲抵過一蚊狗成個Double，又係限量一部，唔係唔搶呀？</p><p>其他筍貨</p><p>HuggyBear音樂枕頭$18<br><br>（原價$368，限六件）</p><p>JC15周年大潮祭</p><p>日期：7月20日至29日<br>查詢電話：31022783<br>地點：柴灣新業街8號商業廣場10樓1004室</p></body></html>
<html><header><meta charset="utf-8"><title>隔牆有耳：<br>「世紀大賤警」紅爆網 - 李八方</title></header><body><h1>隔牆有耳：<br>「世紀大賤警」紅爆網 - 李八方</h1><p>「男友結婚了，新娘不是我？」一個名為「世紀大賤警」嘅貼文近日喺各大討論區被洗版，貼文者力數一個男警蒙騙拍拖八年女友X小姐，本月初與同僚結婚，話X小姐都係喺男友結婚嗰晚睇fb，先知愛人嗰晚做咗老襯，而嗰朝呢位男警明明仲同X小姐情話綿綿，所以貼文者忍唔住要將X小姐受騙經過寫出嚟，為佢出啖氣。</p><p>疑被前女友整蠱</p><p>貼文瞬即引起網民熱論，有人鬧爆花心警無良、有女絲打叫姊妹小心，當然亦有人質疑事件係揑造。八方噚日向警界老友求證，獲悉張姓男主角駐守旺角警區軍裝警員，夥計話佢平日工作表現正常，月初結婚時亦有大方請同事去飲，唔似有景轟，呢排放緊結婚大假。「賤警」事件傳番差館後，有人戥張Sir唔抵，懷疑俾前女友整蠱，講嚟講去都係風流惹的禍。</p></body></html>
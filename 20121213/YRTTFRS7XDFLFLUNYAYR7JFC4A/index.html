<html><header><meta charset="utf-8"><title>Eason搭上Jeremy Scott　搞繡花鞋</title></header><body><h1>Eason搭上Jeremy Scott　搞繡花鞋</h1><p>大忙人陳奕迅Eason不只唱得，連Design一樣得。最近更以代言人身份與adidas及Jeremy Scott合作，唔靠老婆畀靈感，推出經典中式刺繡JS WINGS波鞋，大玩中國風。這對別注限量版將在2013年1月4日於各大adidas Originals、中環J-01、尖沙嘴連卡佛及希慎I.T上架。Eason說：「呢對鞋Jeremy Scott以中式牡丹花為題，採用中式帝皇刺繡，寓意王者咁話，真係好多謝佢咁誇獎我。其實未接觸佢之前，已覺得佢好多元化，看事物有獨特睇法，堅持走自己認為靚的路線，這點對於我或本地搞藝術或音樂的人都是一份啟發。」</p><p>Eason對呢位時裝天才有讚無彈，對JS WINGS波鞋的襯法更是瞭如指掌，「這對JS WINGS襯乜都得，因本身已好有個性，學Jeremy Scott話齋，襯一條爛牛都得。想Casual點，搭件闊身Tee配Leggings已經好Trendy。」</p><p>adidas Originals Concept Store（2504 2186）</p><p>銅鑼灣京士頓街6號B舖</p></body></html>
<html><header><meta charset="utf-8"><title>吳彥祖咒囡囡生得醜</title></header><body><h1>吳彥祖咒囡囡生得醜</h1><p>圈中的模範夫婦吳彥祖和Lisa S.早前宣佈造人成功，前晚兩人現身透露BB是囡囡，現約四個月大。但將為人父的吳彥祖，竟然擔心囡囡將來被仔呃而希望她可以生得醜樣。吳彥祖表現比Lisa更緊張，難怪搞到甩頭髮。</p><p>吳彥祖和老婆Lisa S.前晚到灣仔會展看拳賽，懷有身孕的Lisa穿上平底鞋跟老公十指緊扣。問不擔心看拳賽影響BB？吳彥祖竟說：「我反而想BB學，BB係女，我怕佢12、13歲就有人追，好驚。家我知唔好咁講，但真係想佢醜樣，唔好咁多男仔追，學識保護自己。」Lisa腹中BB現在約四個月大，吳彥祖坦言若是仔不會如此緊張：「尤其靚女仲驚，不過我同老婆兩個都靚可能生個醜，我想佢讀好書唔好出嚟玩，唔好入娛樂圈。」</p><p>驚女兒被男仔呃</p><p>吳彥祖想囡囡生得醜，老婆會否不開心？Lisa即說：「我好開心。」吳彥祖希望囡囡將來做律師或醫生：「我經歷過青春期，知男仔諗乜，好驚。」是否因當年欺騙不少少女因此才如此擔心？吳彥祖笑稱：「唔係多，但都唔少，可能係報應。」而Lisa則透露現在經常想睡覺和食東西，身體情況良好。會否夾八字改名？吳彥祖表示不會，中文名交由爺爺決定，而英文名等囡囡出世後決定。</p><p>心情緊張甩頭髮</p><p>吳彥祖已決定囡囡在香港出世，更已訂好醫院和床位，因他覺得香港的醫療比美國更好，但未決定老婆是否順產，吳彥祖又透露：「不過我媽咪話，如果BB喺香港出世，冇得做美國總統，但始終方便啲，我都唔係好想個女做總統。」會否追多個？吳彥祖坦言看囡囡出世後再決定，而Lisa即踢爆老公：「佢真係好緊張，搞到甩頭髮。」<br>此外，模Naomi早前為林超賢新戲試鏡，聲稱被副導演非禮而報警，吳彥祖有份演出此戲，他說：「我乜都唔知，未見過個副導，唔關我事。」<br>採訪：溫敏芝<br>攝影：陳志嵐</p><p>一人一票投蘋果【萬千星虧】，對撼 CCTVB 公投↓↓↓<br> http://tv-voting.appledaily.com/ </p></body></html>
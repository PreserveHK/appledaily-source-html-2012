<html><header><meta charset="utf-8"><title>辣媽合體</title></header><body><h1>辣媽合體</h1><p>英國女子組合辣妹Spice Girls，喺90年代紅到爆，佢哋嘅成名史，最近就被改編做音樂劇《Viva Forever!》，噚日喺倫敦首演，雖然台上嘅後生版辣妹只係其他演員扮，但真正嘅五名辣妹都有畀面撐場。好難得佢哋再聚，碧咸嫂Victoria仲帶埋老公同三個仔捧場。不過開場前碧咸嫂只同家人影相，冇同隊友合照，Geri就起勢咁拉住Mel B、Emma同Mel C影相。到咗謝幕時，已經由辣妹變咗辣媽嘅五個女人終於都合體，喺台上面大合照，但係碧咸嫂都係一貫嘅黑面囉。</p><p>一人一票投蘋果【萬千星虧】，對撼 CCTVB 公投↓↓↓<br> http://tv-voting.appledaily.com/ </p></body></html>
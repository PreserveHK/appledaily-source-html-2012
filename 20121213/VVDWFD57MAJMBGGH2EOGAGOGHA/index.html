<html><header><meta charset="utf-8"><title>中環在線：<br>保險教父　唔幫小小超 - 李華華</title></header><body><h1>中環在線：<br>保險教父　唔幫小小超 - 李華華</h1><p>好耐冇蒲頭嘅「保險教父」楊梵城噚日出席一個頒獎禮，見佢風采依然，面色紅潤，雖然七十有一，但未肯退休，仲派緊卡片，家係先機保險顧問老闆。</p><p>雷賢達寸CY唔醒</p><p>小小超李澤楷早排買起ING香港保險業務，佢會唔會走去幫小小超手呢？楊梵城就話「唔會喇」，仲講咗幾次，似乎心意已決。<br>同場仲有另一位教父，就係「基金教父」雷賢達，身為「梁粉」，對於最近CY僭建搞到咁大件事，佢竟然冇亂咁護主，好客觀咁話，因為CY唔係一人一票選出嚟，點都會有人唔滿意佢。佢仲暗寸CY唔夠醒目，選舉期間就應該拆咗啲僭建物，唔好等到俾人發現，搞到咁大件事！果然係幫理不幫親。<br><br>李華華</p></body></html>
<html><header><meta charset="utf-8"><title>中環在線：<br>四叔欽點律師　騎住樓神 - 李華華</title></header><body><h1>中環在線：<br>四叔欽點律師　騎住樓神 - 李華華</h1><p>恒基地產（012）老闆四叔李兆基，好重視政府明年4月開始規管一手樓銷售呢單嘢，喺孖士打律師行挖走一位啪拿黃文華（Raymond），做恒地營業部高級總經理，樓神林達民無端端要服侍多個老闆！</p><p>律師背景　熟樓市法例</p><p>Raymond做咗律師廿幾年，最熟樓市相關法例，對一手樓、地政總署、大廈公契事宜都相當在行，仲身兼香港律師會物業委員會成員，咁嘅背景，難怪俾四叔睇中。<br>聽聞，營業部高級總經理呢個位係新加嘅，Raymond上周一先返工，林達民係部門總經理，咁即係多咗個老闆。<br>Raymond喺營業部應該主內，事關政府明年4月開始監管一手樓銷售，雖然條例寫好晒，但實際執行係點，好多地產商都唔多清楚。Raymond熟例，正好幫四叔把關，免得到時領嘢！照咁講，其他地產商都要搵多啲律師幫手喎。<br><br>李華華</p></body></html>
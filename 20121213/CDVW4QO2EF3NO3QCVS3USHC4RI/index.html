<html><header><meta charset="utf-8"><title>中環在線：<br>荷寶靚女　入過賭場唔敢賭 - 李華華</title></header><body><h1>中環在線：<br>荷寶靚女　入過賭場唔敢賭 - 李華華</h1><p>荷寶投資中國基金經理繆子美雖然喺澳門長大，但對澳門賭業一啲興趣都冇，佢管理嘅中國基金總值7億美金（54.6億元），可投資港股同A、B股，但就冇落注濠賭股。</p><p>「冇投資價值」</p><p>究其原因，繆子美話，佢92年喺澳門大學攞到會計與財務學系學位後，曾經喺賭王何鴻燊嘅賭場做過三個月暑期工實習生，對於賭場運作有基本了解。唔係話賭股冇投資價值，但以一個負責任投資者嘅角度，加上個人原因，她唔想投資濠賭股，亦都冇搵人做研究。<br>荷寶中國股票基金由年初至10月底，上升12.5%，落後基準指數15%增幅。繆子美解釋，跑輸係因為佔基金比重6%嘅中國A股表現差勁。<br>假如繆子美今年有落注濠賭股，好似美高梅（2282）、澳博（880）、銀河（027）咁，今年頭10個月上升三成至八成幾，佢個基金咪有機跑贏大市囉。<br><br>李華華</p></body></html>
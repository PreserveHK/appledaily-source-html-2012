<html><header><meta charset="utf-8"><title>中環<br>顏福偉低調開餐</title></header><body><h1>中環<br>顏福偉低調開餐</h1><p>白花油王子顏福偉自從07年非禮男性的士司機罪名成立後，生活變得低調，前晚福仔同兩個女親友喺中環Soho區一間西餐廳食飯，其中一位年紀較大嘅長輩有啲似福仔媽咪何秀瓊。佢哋一行三人喺餐廳有傾有講，福仔睇嚟心情相當唔錯。佢哋食到大概夜晚10點就離開，福仔臨上車前經過間酒吧，仲好有興趣咁眼望望。採訪、攝影：徐錦池、李志明、黃曉程</p></body></html>
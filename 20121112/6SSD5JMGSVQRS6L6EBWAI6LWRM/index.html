<html><header><meta charset="utf-8"><title>中環迷你裙：人仔如LV越貴越有機 - Samantha</title></header><body><h1>中環迷你裙：人仔如LV越貴越有機 - Samantha</h1><p>本報上周指離岸人仔滙價（CNH）再次貴過在岸價（CNY），睇嚟人仔好似LV，越貴越多人買。Samantha媽媽冇時間炒股想做人仔定存，話當儲錢去淘寶濕平。這的確是典型女人仔做法，第一，夠安全感；第二，唔使太刺激，唔似炒澳元玩過山車；第三，女人仔不期望大富大貴，但求定期有甜頭已好滿足。現時銀行通常都以高息吸新客做定存，上月有很多銀行推人仔定存優惠，好似富邦、南商、中銀（2388）同渣打（2888）等，新客或存入新資金就可以享年息率最少3厘，定存期3個月至12個月，起錶金額最少10萬元。為了建立長遠關係，細行好似大眾同永隆開出吸引條件，單係12個月人仔定存牌價已有2.5厘同1厘。值得一提，部份銀行要求客戶喺佢哋度由港紙轉人仔至有優惠，喺現時每日上限兌換2萬元人仔下，10萬元就要分5日兌換。Samantha</p></body></html>
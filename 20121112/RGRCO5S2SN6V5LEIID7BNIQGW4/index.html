<html><header><meta charset="utf-8"><title>保特想開運動餐廳</title></header><body><h1>保特想開運動餐廳</h1><p>地上最快嘅牙買加飛人保特（圖），百足咁多爪，最近又有新搞作。佢話自己熱愛運動之餘，仲好鍾意食，希望可以將兩樣cross over。佢意思原來係想喺倫敦開間運動主題餐廳，不過問題係大多數主題餐廳，賣相好但係食物水準麻麻。所以，佢就諗住同蘇格蘭地獄廚神哥頓藍斯（Gordon Ramsay）合作，明年1月佢仲會到倫敦，同名廚會面，商討合作大計。</p></body></html>
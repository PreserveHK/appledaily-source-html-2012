<html><header><meta charset="utf-8"><title>伊健自爆老作婚期<br>YoYo怕辛苦唔願造人</title></header><body><h1>伊健自爆老作婚期<br>YoYo怕辛苦唔願造人</h1><p>蒙嘉慧（YoYo）和鄭伊健早前被本報踢爆到日本福岡秘婚，但兩人否認，YoYo前晚出席化妝活動時繼續避談秘婚一事，只強調沒結婚沒註冊，又指造人好辛苦，似乎無意為鄭家傳宗接代，而伊健昨日更自爆因逼供才求其說婚期，莫非又想拖延婚事？</p><p>蒙嘉慧（YoYo）、徐濠縈、汪圓圓及張燊悅等前晚到金鐘出席YSL化妝品活動， 被指與伊健到日本福岡秘婚的YoYo春風滿面，不過提到婚訊時就繼續避談：「最近有出埠、有去日本，但冇結婚冇註冊，咁煩嘅嘢唔得閒做。」她更不耐煩反問記者是否每次都要提這個話題。</p><p>「係逼供先求其講」
</p><p>YoYo坦言婚事要明年才成事，她表示：「畀啲時間我，家都未決定幾月，成事先講啦。」39歲的YoYo強調日本行沒有刻意造人，又表示造人十分辛苦，暗示不會為伊健傳宗接代。現時她正處於休假狀態，並會放假到明年5月，但她就沒有正面回答是否在這段時間結婚。<br></p><p>伊健昨日到跑馬地為賽馬會宣傳，他在現場與騎師蔡明紹大鬥騎馬電玩，功架十足。對於YoYo透露放長假到明年5月，是否暗示婚期將近，伊健即笑說：「佢話放假，咁都拉埋，我哋覺得唔好再講，答得好悶，唔好估啦，估咗好多年，嗰次係大家逼供下先求其講個日子。」</p><p>阿徐撐阿詩出櫃
</p><p>伊健日前為新片《我老公唔生性》拍了一場潛水戲，在片中他與飾演YoYo的蔡卓妍結婚十年感情變淡，並與內地新演員張歆藝發展一段婚外情。<br>此外，阿徐早前因老公陳奕迅洩行蹤而發脾氣取消旅行，阿徐自爆可能新年才出發，又揚言可能飛甩老公。對於好友何韻詩出櫃，阿徐說：「好感動，阿詩鼓起最大勇氣先講到呢番說話，我有好多同志朋友，同志都可以有愛，個女嘅契爺都係同志，就算將來個女係同志都要接納。」<br>採訪：張俊銘、溫敏芝<br>攝影：黃文偉</p></body></html>
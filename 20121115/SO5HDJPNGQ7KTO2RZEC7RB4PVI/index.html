<html><header><meta charset="utf-8"><title>千嬅手遮雙下巴</title></header><body><h1>千嬅手遮雙下巴</h1><p>【中環】楊千嬅前日下晝4點幾喺中環皇后大道中出現，同行嘅助手幫佢孭住一大袋名店MCM戰利品，戴頭箍加黑超嘅千嬅着黑衫黑褲，遮掩未完全收身嘅身材。千嬅發現記者時即用手遮雙下巴喪笑，之後佢上咗診所林立嘅萬邦行，半粒鐘後離開，然後入咗屈臣氏搵嘢，千嬅見記者喺門口影相，有少少黑面，連嘢都唔買就掉頭走，仲話：「好驚，怕咗你哋。」<br>採訪、攝影：徐錦池</p></body></html>
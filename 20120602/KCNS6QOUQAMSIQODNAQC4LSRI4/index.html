<html><header><meta charset="utf-8"><title>形同虛設邊境測體溫　作狀又冇效</title></header><body><h1>形同虛設<br>邊境測體溫　作狀又冇效</h1><p>感染禽流感的男童上月在內地發病後，日前成功逃過口岸的體溫測試，帶病來港，揭露有關監測形同虛設。傳染病專科醫生勞永樂直指，當局難靠體溫監測作為禽流感防線，批評在口岸量體溫，只屬03年沙士爆發後，「政府擺姿態、作交代嘅措施」，無助識別傳染病患者。<br>食物及衞生局局長周一嶽昨指，男童病發初期雖有發燒，但曾服退燒藥，故上月來港時，邊境口岸的體溫測試，未必量度到他患病。現時每日的體溫檢測都找到10至20人出現體溫過高，口岸醫護人員會了解他們有否其他症狀及曾否接觸活家禽；如病情非特別，只列作一般流感處理，勸喻患者盡快求醫。他強調，非所有傳染病患者都可靠體溫測試找到，若病人在疾病潛伏期入境，更難發現。</p><p>勞永樂：簡直嘥氣</p><p>勞永樂說：「即使量體溫發現入境人士有問題，醫護人員問症狀都唔係太詳細，唔會分辨到係咪禽流感，只會叫你睇醫生。當局又唔會拒絕你入境，所以呢個措施無乜用，簡直嘥氣！主要防線都係公立醫院，利用快速測試檢驗病人係咪禽流感。」他又提醒市民如返內地，應避免到活家禽市場；一旦有接觸，應即時洗手。<br>《蘋果》記者</p></body></html>
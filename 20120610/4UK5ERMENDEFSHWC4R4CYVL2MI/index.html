<html><header><meta charset="utf-8"><title>蘋機會：$35,999機王　NB快過Desktop</title></header><body><h1>蘋機會：$35,999機王　NB快過Desktop</h1><p>一套《普羅米修斯》，勾起大家對異形嘅熱愛，而打機界亦都出現咗嚇人Alien！呢部AlienwareM18x，硬件配備堪稱宇宙最強，快過你同我屋企部Desktop，一部Notebook最低入場費夠膽叫價$35,999，足足買到18部PS3，係咪好驚呢？<br><br>撰文：鍾礎鴻</p><p>頂級配置豪打《D3》</p><p>Dell最新AlienwareM18x，可算為追求效能、同時又愛「戶外打野戰」嘅遊戲發燒友而設，基本上你噏得出嘅頂級硬件，佢都畀到你；靈魂配件有第三代i7-3720QM2.6GHz處理器，TurboBoost後可加速至3.6GHz，若選配i7-3920XMExtreme嘅話，更可超頻至4.1GHz，Notebook嚟咋喎！硬碟為1TB，錢多使唔晒，亦有1.5TBSSD（512GB×3）選擇，而顯示卡用上DualNVIDIAGeForceGTX675M，呢個配備玩《Diablo3》，輕鬆將解像度校到最高、特效全開都唔Lag機，魔法光影效果喺18.4吋巨芒度，又係靚到暈，小記打《D3》咁耐，都唔知畫面可以靚成咁，輕輕鬆鬆咁KO咗我家中部萬五蚊黃金嘜。<br>小記唔係豪客，但好奇下上官網試買M18x，仲自選超班硬件組合，埋單計數高達$68,471！</p><p>DellAlienwareM18x（$35,999起）</p><p>處理器：i7-3720QM（2.6GHz）<br>記憶體：8GBDDR3<br>顯示卡：DualNVIDIAGeForceGTX675M（2GBGDDR5）<br>屏幕：18.4吋WLEDWideFHD<br>硬碟：1TBSATA<br>查詢：29693115</p><p>一體化　超高清家庭電腦</p><p>Dell還推出了兩款新機，其中呢款XPSOne2710，一體式設計，啱晒寸金尺土嘅香港居住環境。而佢最大賣點，係27吋屏幕有成2,560×1,440解像度，比一般全高清屏幕提供更清晰影像。加上NVIDIAGeForceGT640M顯示卡，連同WavesMaxxAudio4專業音響系統、Infinity名廠喇叭、以及吸入式藍光碟機和高清TV/FMTuner，功能齊到連Hi-Fi都可以慳番，最適合小家庭及部屋使用。</p><p>超班NB靚音效</p><p>一般打機玩家，又未算發燒富豪級，Inspiron15RTurbo就值得推介畀你。佢特別在音效超班，機底配上2.0聲道Skullcandy喇叭，搭載WavesMaxxAudio4技術，無論睇片或聽歌質素都有保證，跟機仲送SkullcandyUPROCK耳筒，唔怕騷擾別人。硬件方面都追上潮流，用第三代IntelCore處理器，最快3.1GHz，夠用有突喇。</p></body></html>
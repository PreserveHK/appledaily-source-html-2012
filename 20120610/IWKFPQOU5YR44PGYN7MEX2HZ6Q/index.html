<html><header><meta charset="utf-8"><title>委員劈炮　踢爆無能大亞灣核安全會「只係公關組織」</title></header><body><h1>委員劈炮　踢爆無能<br>大亞灣核安全會「只係公關組織」</h1><p>【本報訊】日本福島核災難令人質疑接近香港的大亞灣核電廠的安全，擔任大亞灣核電站核安全諮詢委員會委員逾20年的溫石麟打破沉默，狠批委員會黑箱作業，淪為唱好核電的「花瓶」，一味為核電護航，未有為港人監察核電廠安全，他憤然辭職，促政府停止發展核電及關閉核電廠。記者：譚靜雯</p><p>大亞灣核電廠於94年投產，溫石麟在80年代末獲委任為大亞灣核電站核安全諮詢委員會委員，至今逾20年。他昨接受本報訪問表示，本月7日向委員會辭職。他踢爆諮詢委員會完全沒有能力監察核事故，「只係公關組織，冇任何監察職能，監察唔到，佢話畀你聽有幾多（核事故）咪幾多囉，委員會純粹係聽吓大亞灣業績、成就，然後（委員）返到香港，話畀香港人聽大亞灣冇問題。」</p><p>要求議員就核電表態</p><p>溫續稱，「呢個喺唯一平台，但完全冇用，曾經發生好多事故未曾向公眾公佈，所以我決定辭職。」他說港人缺乏核知識，辭職後會積極投入反核活動，促政府重新檢視能源政策，盡快停止發展核電，「越早停用核電廠越好，將核輻射燃料同廢料妥善處理，唔希望造成毀滅性影響，日本福島經驗前車可鑑。」<br>他希望市民警惕核電禍害，9月立法會選舉時，應要求候選人就核電問題表態，「除咗六四議題，對核電嘅取態，市民選立法會議員時可以問佢支唔支持核電，福島事件你吸取咗乜教訓？」</p><p>疑核電廠作軍事研究</p><p>溫石麟透露，有大亞灣核電廠的工程師私下向他透露，二號反應堆幾年前開始試用中國製造的燃料棒，作軍事用途研究，「用中國製造嘅燃料棒做啲plutonium（鈽）同福島三號反應堆情況一樣，但佢冇公佈，鈽可以用嚟做核子彈、軍事用途。」他質疑核電廠隱瞞潛在危機，「喺偏遠地方做軍事研究同香港冇關係，但喺商營核反應堆，特別喺咁接近香港嘅情況下，我哋有權知道。」<br>中電發言人否認事件，指大亞灣核電廠只引進含有濃縮鈾的燃料組件作發電之用，並沒有引進裝入鈽的燃料組件作發電之用，進行核裂變的元素為鈾235。反駁溫石麟言論並非事實。<br>大亞灣核電站核安全諮詢委員會副主席李焯芬指，委員會只是諮詢組織，每個國家有既定法定組織監察核電業務，大亞灣核電廠是由國家核安全局負責，並非由諮詢委員會監督。他又稱，從未聽聞大亞灣有反應堆試用中國製造的燃料棒，「完全唔知呢件事情，唔知佢從邊度搵到咁嘅資料。」
</p></body></html>
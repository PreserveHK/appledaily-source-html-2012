<html><header><meta charset="utf-8"><title>會展禁即場開賣限量商品動漫節嚴打排隊黨</title></header><body><h1>會展禁即場開賣限量商品<br>動漫節嚴打排隊黨</h1><p>【本報訊】暑假將至，動漫電玩節、嬰兒展及電腦通訊節陸續展開，但會展今年不准展商即場開賣限量品，以免招來排隊黨。不少展商怨影響生意，「咁係斬腳趾避沙蟲，矯枉過正，家連每日限量筍貨都唔准賣。」有炒家聲稱仍會排隊。記者：翁煜雄
</p><p>去年動漫電玩節首天有南亞裔等排隊黨掃限量品，有炒家轉售HotToys人偶日賺40萬元。會展近日會晤動漫電玩節、嬰兒展及電腦通訊節負責人，宣佈新規定限量品不准在場內開售，或可之前接受預訂，再安排顧客分批到場取貨，以免再有通宵輪候或首天擠進場搶購場面。<br>遊戲產業協會創辦人施仁毅批評，多家會員機構每年參與動漫電玩節，售限量品未致大亂，若只准預訂銷情必打折扣，「有啲人鍾意畀咗錢後攞貨，而且遊戲精品講潮流，佢哋都驚訂咗先唔興㗎」。
</p><p>展商隨時血本無歸</p><p>施旗下Gameone今年將售《SD高達》及《九陰真經》遊戲卡，現擬接受網絡預訂，但若展期前未訂滿仍會在場內售賣，「最多改名唔叫限量品囉，會展唔准賣，同佢死過，或者下年唔參加」。<br>獨立漫畫家新成立的漫人會首次參展，發言人說小型展商缺乏預訂渠道，不准場內開售，自資製作精品隨時血本無歸。<br>HotToys今年有三款限量figure（人偶），會按規定先接受預訂，再安排顧客分批到場取貨，但因限制每人訂量，未知會否有炒家聘人預訂再到場取貨，「但都唔會一次過湧嚟」。參展商承認場內接受另一批figure預訂，或吸引人龍，「但我哋唔係開賣喎。」動漫電玩節下月27日至31日舉行。<br>電腦通訊節8月24至27日舉行，發言人說每年都推每日限量筍貨，低至一折售iPad等產品，現或需取消優惠。<br>炒家謝先生說仍會聘人排隊搶購限量品，「未必個個展商聽話，而且佢哋賺嘅錢都夠畀罰款啦」。嬰兒展8月2至5日舉行，發言人稱會跟從會展安排。會展稱新規定是因多個展覽吸引市民排隊買限量或優惠品造成混亂。</p></body></html>
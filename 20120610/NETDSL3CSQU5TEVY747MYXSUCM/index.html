<html><header><meta charset="utf-8"><title>歐國盃熱潮細莊巨額折扣誘人賭枱底</title></header><body><h1>歐國盃熱潮<br>細莊巨額折扣誘人賭枱底</h1><p>【本報訊】歐國盃揭幕，勾起港人睇波以至賭波的癮頭。《蘋果》記者調查發現，近年不少賭徒重投非法外圍集團懷抱，背後與大部份「細莊」仿效澳門賭廳經營方式，以巨額折扣利誘客人「賭枱底」有關。本地戒賭中心指有關趨勢促使賭徒「瞓身」投注，情況令人憂慮。<br>前日深夜，觀塘apm商場正直播歐國盃揭幕戰。專替外圍集團招攬賭徒、俗稱「艇仔」的阿田（化名），混雜過百名現場球迷中收波纜。他說：「家撈外圍全部用電腦或手機搞掂，減少被捕風險。始終外圍賠率高過馬會，又唔使即時找數，加上近年『賭枱底』盛行，外圍氣氛生猛番晒！」</p><p>瞞過賭場與客私賭</p><p>賭枱底常見於澳門賭廳，廳主瞞過賭場與客人私下對賭，金額為枱面投注額雙倍甚至更多，以逃避分享盈利給賭場和繳稅。近年有人將賭枱底引入外圍賭波，既毋須承擔設立和維持波網的沉重成本，卻利用該平台賺到盡。<br>「細莊事前可以同賭客協議，投注1萬等於投注5萬。若細莊贏出，佢只要按網上紀錄，照行規分兩成畀波網，實質自己穩袋4萬幾元。相反若果輸波，細莊要負擔大部份虧損，財力唔夠厚好易爆煲」。<br>為利誘客人賭枱底，細莊將波網給予客人折扣優惠，由公價0.75％（下注100萬元，回贈7,500元）增至逾1.5％；有細莊甚至推出八折找數，「多咗呢啲突破性優惠，賭仔都勇於落注。所以今屆歐國盃，外圍點會唔發達！」<br>兩年前南非世界盃決賽周，馬會總共收到30億至40億港元投注額。雖然歐國盃的號召力稍遜世界盃，但據業內人士推算，香港外圍投注仍可超越百億，跑贏馬會。東華三院平和坊副主任楊枬英，對於「賭枱底」風潮深感憂慮。「擔心好容易令賭徒傾家蕩產、難以翻身」。</p></body></html>
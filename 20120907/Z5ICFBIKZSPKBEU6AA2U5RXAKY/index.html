<html><header><meta charset="utf-8"><title>特稿<br>
抗爭者自發洗廁所</title></header><body><h1>特稿<br>
抗爭者自發洗廁所</h1><p>昨晚已是Woody第四晚睡在政總，樂在其中，「大家互相幫助，感覺真係好正」。最令Woody「感受」良多卻是前晚，「見個公廁多人用，有啲污糟，決定洗吓佢」。他與兩位好友，自費買地拖膠桶就往廁所裏闖，「咁大個仔未試過，忍唔住一路洗一路爆粗，但都要有人做」。<br>20多歲從事文職的Woody每晚返工後都跑到政總集會，與友人都睡在帳篷內，翌日早上在公廁略為梳洗便上班，「個廁所越嚟越污糟」。他遂於前天下班後買來清潔用品，「本來冇諗過自己洗㗎，但唔想辛苦啲工人」。深夜時分，大男孩「踢着拖」洗廁所（圖）。</p><p>行為獲網友like爆</p><p>「個廁所通風好差，積埋好多水。」Woody坦言平日甚少清洗家中的廁所，「喺呢度大家好自律㗎，不期然就想做啲嘢」。以「爆粗」壯膽下完成這項工作，三人終鬆口氣，在廁內拍照留念，上載到facebook，網友like爆。<br>《蘋果》記者</p></body></html>
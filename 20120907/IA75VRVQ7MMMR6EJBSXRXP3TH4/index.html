<html><header><meta charset="utf-8"><title>上海<br>
劉燁換衫避記者</title></header><body><h1>上海<br>
劉燁換衫避記者</h1><p>內地男星劉燁一向對狗仔隊嘅警覺性極高，但估唔到會鬼祟成咁。日前佢同助理喺上海虹橋機場出現，一身黑衫黑褲嘅佢，頭戴鴨舌帽，佢哋先去一間快餐店醫肚，劉燁唔等埋去咗洗手間嘅助理就自動波食先，佢食食吓發現記者，突然帶埋啲行李走入廁所，換咗條短褲同波鞋出嚟繼續食過。大約過咗一個鐘，劉燁就同助理準備上飛機。<br>撰文：葉雪</p></body></html>
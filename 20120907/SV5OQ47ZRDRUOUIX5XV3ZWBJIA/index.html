<html><header><meta charset="utf-8"><title>中環ifc<br>
王菀之休息做煮婦</title></header><body><h1>中環ifc<br>
王菀之休息做煮婦</h1><p>王菀之呢排幫無綫拍緊新劇《老表，你好嘢！》，忙到日日唔夠瞓，所以噚日唔使開工，佢瞓到下晝4點幾先至出動，單拖去咗中環ifc嘅city'super買餸， 戴住副黑超慢慢揀海鮮、生果、薯片等大籃食物，然後排隊去畀錢，佢發現記者影相都好友善，仲肯停低傾幾句，問佢做乜買咁多餸？佢話：「今晚煮飯畀屋企人食呀。」<br>採訪、攝影：朱志聰</p></body></html>
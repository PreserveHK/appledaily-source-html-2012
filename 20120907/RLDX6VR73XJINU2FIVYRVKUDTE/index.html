<html><header><meta charset="utf-8"><title>黃芷晴闖日本行時裝騷 - 馮仁昭</title></header><body><h1>黃芷晴闖日本行時裝騷 - 馮仁昭</h1><p>黃日華囡囡黃芷晴最近獲日本大型時裝匯演Kobe Collection睇中，邀請佢做模特兒，首次攻日嘅佢將會同日本名模渡邊知夏子同藤井Lena等同台演出。為咗今次演出，原本同爸爸拍緊王維基新劇嘅芷晴，只好向劇組請假，佢話：「爸爸知我想去，於是親自幫我同監製同王生交代，今次可以同名模Miranda Kerr合作，好興奮。」</p></body></html>
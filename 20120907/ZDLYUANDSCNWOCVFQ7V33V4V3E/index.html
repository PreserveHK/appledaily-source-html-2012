<html><header><meta charset="utf-8"><title>不過問老公財政<br>
郭羨妮撲水再造人</title></header><body><h1>不過問老公財政<br>
郭羨妮撲水再造人</h1><p>產後復出的郭羨妮急急撲水搵奶粉錢，有指其老公朱少杰冇錢養家，郭羨妮直言夫妻間甚少提及此話題，老公向來不太理會亦未必知報道。</p><p>郭羨妮、葉翠翠、陳錦鴻及黃浩然等，昨日於將軍澳電視廣播城為新劇《初五啟市錄》試造型，對於產後復出首部劇集，郭羨妮直言戲份十分重，心態及身體已做好準備，劇中更會扮演有智慧的大家姐。問到是否與《巾幗梟雄》中的鄧萃雯角色一樣時，她說：「類似但唔一樣㗎！」<br>對於有指老公朱少杰冇錢養家，故她必須復出拍劇，她說：「我哋向來唔理呢啲，更加唔會傾到，大家嘅對話之間唔會包含呢啲。」 她表示老公未必知道該報道，她亦未有向老公提及。</p><p>阿媽幫手湊女</p><p>郭羨妮更計劃拍罷該劇後再度造人，她說：「希望出年可以生多個，生夠兩個就收爐。」問到分隔兩地可有時間造人？她說：「如果要造人實有時間造嘅！」至於郭羨妮開工期間女兒將由母親照顧，故不擔心見不到女兒，而且BB床置於自己的房內，就算收工回家女兒睡了亦可看到。</p><p>翠翠色誘楊明</p><p>陳錦鴻去年因要照顧患語言障礙的兒子而休息一年，他直言目前情況已算十分滿意，他說：「因為我哋想佢可以讀到正常學校，唔想佢讀特殊學校，所以喺佢入讀小學之前有所改善，可以讀到書同溝通方面冇問題。」<br>此外、葉翠翠表示劇中會有香艷的場面，但未知尺度如何，她說：「都會有少少講我要色誘楊明。」<br>採訪：王崇穎　攝影：林德雄</p></body></html>
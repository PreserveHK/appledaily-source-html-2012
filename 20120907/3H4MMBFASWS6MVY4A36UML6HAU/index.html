<html><header><meta charset="utf-8"><title>趣趣地：紫百合追貝碧機票錢</title></header><body><h1>趣趣地：紫百合追貝碧機票錢</h1><p>貝碧托夫喺上個月臨門一腳轉軚，飛緊去意大利途中先決定背棄費倫轉投富咸，激到費倫紮紮跳。當時貝碧飛去佛羅倫斯，機票都係費倫提供，後者決定要對方賠償，向貝碧追討番機票錢。費倫球會體育總監柏拉迪話：「我從未見過咁荒謬嘅事，所以我希望佢經理人賠償，還番機票錢畀我哋。」另外，保加利亞教練彭尼夫原本想重召貝碧出戰世盃外，但後者堅持唔再效力國家隊，最終都未能成事。</p></body></html>
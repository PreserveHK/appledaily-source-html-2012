<html><header><meta charset="utf-8"><title>雲想衣裳：情人急Call　扒女速索四式</title></header><body><h1>雲想衣裳：情人急Call　扒女速索四式</h1><p>男人最愛新鮮！想Keep住一段持久的愛情，除了兩人相處要互相包容外，也要時刻為對方送上驚喜！所謂的驚喜，有時不一定要用金錢堆砌，心思更勝物質！譬如你平日沒有化妝的習慣，情人節那天忽然悉心打扮起來，已經是一大Surprise！今日就請千億新抱徐子淇御用化妝師教你化妝速成班，能否嫁入豪門，就看今鋪了！<br><br>記者：陳子穎<br>攝影：陳盛臣<br>模特兒：TiffanyAu@StarzPeople<br>化妝及髮型：GaryChung@Portfolio<br>場地：美肌士多（銅鑼灣恩平道48號恩平中心17樓）<br>服裝：Jessica</p><p>烏鴉變天使　零技巧都得</p><p>網上不時瘋傳醜女大變身的片段，三幾下手勢，烏鴉都可以變天使。然而，當仔細看真她們的執樣過程，真是少一點化妝技巧都不行。今日星級化妝師GaryChung教你絕招，擺明唔講技巧，有齊「架生」就掂！</p><p>絕招1：粉底液做埋遮瑕膏</p><p>係人都知一個完美妝容，底妝好緊要，之但係，遮瑕工夫做得唔好，搞到一撻撻就好弊！Gary今回推介用粉底液做埋遮瑕，底妝就容易Handle得多。「現時市面推出的粉底液都好薄好貼，薄薄一層塗完，再用少少遮埋黑眼圈都唔會令個妝好厚。呢個方法係我喺子淇身上發明嘅，因為她的皮膚好敏感，於是我就用粉底液做埋遮瑕，有效果之餘，仲自然過用遮瑕膏。」</p><p>日轉夜　Easy！</p><p>情人節當日撞正要開工，可先塗上眼影做日妝，晚上才加重妝效塗胭脂和唇膏，一來可節省時間，對於唔化開妝的女仔來說，亦起碼睇慣咗自己先！</p><p>絕招2：胭脂做埋眼影</p><p>無影眼？唔緊要，胭脂當眼影一樣得。Gary話：「市面大部份的眼影色系都較深，對於唔化開妝嘅女仔可能難接受，所以胭脂當眼影最適合唔識化妝嘅女仔，而且今季眼妝流行輕身一點。又因為胭脂的明澄度較眼影高，唔需要用太多都可以LongLasting，偏橙、橙啡色既可改善眼睛立體感，又可令眼睛更Sharp！」
</p><p>絕招3：激變樂基兒Sexy嘴</p><p>「和情人深深一吻來代替講話，好嘛？」梗係好。不過大前提係要令情人有衝動和你嘴嘴先得。Gary：「要變Sexy嘴好易，先用粉紅色唇筆畫出少少唇線，大概1-1.5mm左右，然後用粉紅色唇筆將成個嘴填滿顏色，之後才塗有豐盈效果的唇彩就完成。呢個方法嘅好處係Kiss完都唔會走樣！」</p><p>絕招4：假睫代睫毛膏</p><p>靚女妝離不開眼大大，之不過塗太多Mascara有時的確好難落妝。換了假眼睫毛就方便得多，每次用完用酒精消毒仲可以循環再用。「揀假眼睫毛的秘訣係唔好太濃密，最好有長有短，出來效果就好自然！」</p><p>買起GaryChung<br>90分鐘應戰</p><p>睇完示範仲係無乜信心嘅話，一樣無有怕，畀$3,000就可以買起Gary90分鐘，親自教你幫自己化妝！</p><p>Portfolio化妝學校（35808473）<br>銅鑼灣恩平道48號恩平中心16樓</p><p>AnnaSui（27537022）<br>BobbiBrown（22658928）<br>Chanel（22658632）<br>ESTEELAUDER（21968493）	<br>GUERLAIN（39062328）<br>Lancome（21968321）　<br>MISSHA（25739320）<br>shuuemura（25135622）<br>LANEIGE（35719952）</p></body></html>
<html><header><meta charset="utf-8"><title>宅錄：仔車　潮玩摺</title></header><body><h1>宅錄：仔車　潮玩摺</h1><p>公路單車唔係架架都要鬥快玩偷輕！摺車慳位兼型款，係不少潮人至愛，但估唔到呢股玩樂潮風竟吹到落小朋友嘅三個轆上，玩摺款之餘仲考究埋空氣動力及人體工學，不過地點就由公路移師至公園，而片車本性可以不改！<br><br>記者︰蘇麗珊<br>攝影︰陳盛臣<br>Model︰Boo@PureModels、逸軒</p><p>日牌摺車　好收藏</p><p>一向講究美學主義的日本，就連腳踏車也絕不馬虎，就如今次介紹的日牌iimoTricycle#02便是一架實用性強，兼具完美外形的兒童腳踏車！點實用法？三輪車一向給人礙手礙腳的感覺，而這架Tricycle#02就免了這個問題，皆因只要解除安全鎖，便可將原本78cm闊的腳踏車縮窄為41cm，方便外出攜帶、又易於收納。<br>外形方面，整架車以人體工學設計，完全配合小朋友的身形，而且車架線條簡約，並以柔和色調打造，完全體現日本美學主義。</p><p>Pro版　講空氣動力</p><p>要數實用性腳踏車又豈止iimo，還有新西蘭品牌的WishboneBike，以及ItsImagical自家品牌的Neomoto單車。前者以天然木製作車架，再用環保橡膠製成車輪，以達致避震效果，讓小朋友坐得更舒適及安心。後者起用了無腳踏款式，輔以空氣動力學設計，讓小朋友邊踏邊發展身體的平衡性及協調性。</p><p>玩外形　高仿電單車</p><p>意大利Peg-Perego有架外形十足綿羊仔的Vespa；車身設有倒後鏡、手掣及加速裝置等，小朋友只須扭一扭手掣，就會自動行走，時速4.2公里，而且更會發出猶如真實電單車的引擎聲，男孩子一定喜歡。想再激啲?仲有款四驅版AdventureTrophy，靚玩迷彩色調，座位寬敞兼可調校高度，同真車一樣！</p><p>鐵皮車　熱愛懷舊</p><p>法國品牌Baghera是一款玩味十足的兒童車，品牌以二十至三十年代的車款為設計藍本，再以鐵皮設計成腳踏式玩具車，懷舊味濃！</p><p>a.MINIPIT（23641666）<br>b.LaneCrawfordHomeStore（21183652）<br>c.ItsImagical（39682566）<br>d.0/3baby（21109036）</p></body></html>
<html><header><meta charset="utf-8"><title>泛民斥特首誠信破產必須下台<br>元旦上街　踢走CY</title></header><body><h1>泛民斥特首誠信破產必須下台<br>元旦上街　踢走CY</h1><p>【大話特首】<br><br>【本報訊】原意為僭建醜聞「拆彈」的答問大會，卻因為特首梁振英繼續「大話冚大話」而變成「批梁」大會；泛民表明對梁振英的「大話解畫」不收貨，堅持啟動倒梁行動，頭炮是本周三的不信任動議、下周三則提出運用《立法會（權力及特權）條例》徹查梁宅僭建；元旦日大遊行更成關鍵，泛民呼籲市民1月1日站出來，用民意力迫梁振英下台。 <br><br>記者：陳雪玲　姚國雄</p><p>「我哋在此呼籲，全港認為梁振英冇資格再管治香港嘅市民，1月1日維園見！」泛民在梁振英答問大會後半小時，舉行聯合記者會，表明不滿梁振英的「解說」，直斥答問大會是一場鬧劇，斥梁振英已誠信破產，必須下台。<br>多名泛民議員昨在記者會上稱，梁振英參選特首時，曾藉僭建攻擊對手唐英年指「你嘅僭建唔係單純嘅僭建問題，而係公開咁向市民講大話，隱瞞你嘅僭建問題」，事實卻是他與唐英年無異，但梁振英卻堅持只有疏忽、沒有隱瞞，比唐英年處理手法更加不堪。</p><p>如期提出不信任動議
</p><p>面對誠信破產的大話特首，泛民預告會狙擊到底，直至梁振英問責下台。民主黨胡志偉將在明天立法會大會上，如期向梁振英提出不信任動議；胡志偉昨指梁振英繼續留任，只會拖累整個特區政府，稱經過昨日的答問大會後，料議員已理解梁振英在狡辯，理應要求梁振英下台。<br>工黨李卓人將會「接力」在本月19日大會上，動議引用特權法徹查梁振英的僭建醜聞。李卓人昨日在會上直斥梁振英厚顏無恥，是專業騙子，指對方昨日在答問大會上涉及至少六個大話，譏諷梁振英「偷雞封咗個密室就當冇僭建，仲大大聲攻擊唐英年」。<br>李卓人續表示，以特權法傳召梁振英交代清楚的一大好處，是可以充份取證，為日後泛民提出彈劾案時儲足「彈藥」。<br>據了解，民主黨創黨主席、資深大律師李柱銘正積極協助社民連梁國雄草擬彈劾案；民主黨單仲偕引述李柱銘指，有信心有足夠理據提案，相信可緊接特權法的動議後提交立法會。<br>有消息指，若李柱銘炮製的彈劾案成功出爐，泛民傾向支持。<br></p><p>雖然以上兩項稍後在立法會提出的動議，極有可能在建制派護航反對下被否決，但泛民還有撒手鐧：700萬民意。民間人權陣線將在元旦日發起倒梁大遊行，下午3時由維園遊行政府總部，要求只由689人選出的梁振英下台。<br>泛民指出，2003年50萬人上街，可以令前特首董建華「腳痛」落台，相信市民若在元旦日再創歷史，梁振英便有可能「頭痛」下台。<br>民協馮檢基表示：「相信今時今日，我哋亦可以靠民意踢走梁振英。」公民黨郭家麒也呼籲市民元旦日站出來，稱梁振英必須辭職，「香港先可以重新開始」。</p><p>議員發言金句</p><p>工業界　林大輝<br>「昨日嘅因，今日嘅果；今日嘅因，明日嘅果，天理循環，報應不爽。阿彌陀佛。」</p><p>工黨　李卓人<br>「你厚顏無恥，係專業騙子；成個問題係誠信問題，你個位你呃番嚟，你係咪應該落台？」</p><p>人民力量　黃毓民<br>「你知唔知個醜字有幾多劃？梗係唔知啦，佢唔知個醜字點寫。」</p><p>獨立　謝偉俊<br>「你會唔會承諾喺唔影響香港大局下，一、兩年內落台，至少唔會尋求下次連任？」</p><p>自由黨　田北俊<br>「細細哋200幾呎僭建，你封咗佢，就覺得係冇僭建，選舉時仲可以咁大聲講話冇僭建？」</p><p>公民黨　郭家麒<br>「如果一個特首係冇誠信，佢最應該做嘅，係咪喺呢個時候，辭去呃番嚟嘅職務？」</p><p>教育界　葉建源<br>「僭建問題上，你有冇慚愧﹖如果心中冇慚愧，道歉又有乜意義？」</p><p>工聯會　麥美娟<br>「你點解一開始唔開誠布公，要傳媒逐次逐次問，你就好似擠牙膏咁擠出嚟？」</p><p>經民聯　林健鋒<br>「有人質疑屋宇署偏幫你，比起處理唐英年時寬鬆……（屋宇署）署長係你同學就放你一馬？」</p><p>工聯會　黃國健<br>「我發覺特首態度係唔服輸，唔忿氣，回答時話『我冇講過我冇僭建』……你會唔會收番呢句話？」</p></body></html>
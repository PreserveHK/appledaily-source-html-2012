<html><header><meta charset="utf-8"><title>大話無極限：我冇講過我冇僭建</title></header><body><h1>大話無極限：我冇講過我冇僭建</h1><p>【大話特首】<br>【本報訊】拖延近半年，特首梁振英昨日終於首次向立法會交代自己的僭建問題。不過，在特首選舉中欺騙全香港的他，在答問會上不但迴避自己的誠信問題，又以各種詭辯解釋和推卸責任；更稱「我冇講過我冇僭建」。梁振英上任半年，就以謊言折騰了香港半年，泛民呼籲港人元旦上街，踢大話特首下台。<br>記者：林偉聰　韓耀庭</p><p>梁振英在昨日的答問大會中先以10分鐘作開場發言，但內容只重複早前聲明論調，僅為自己的「疏忽」和「交代不清」致歉，對自己在選舉期間及過去半年隱瞞地下密室隻字不提。<br>自由黨田北俊發問時質詢梁振英處理密室的手法，質疑他私下用牆封起密室就當僭建問題不存在，「所以在選舉過程中，可以咁大聲講『我冇僭建』？」梁振英回應時稱：「有一個事實上嘅問題，我記憶中呢，我冇講過話我冇僭建。」此話一出令全場譁然，社民連梁國雄更立刻從座位衝出，將示威品丟向梁，痛斥他是「大話精」。<br>工聯會黃國健質詢時就指，原本對梁振英的回應有期望，但認為梁振英「我冇講過我冇僭建」的講法，是「唔服輸、唔認衰、唔忿氣」的表現，影響市民接受他的道歉，要求他收回講法。不過，梁振英拒絕收回，甚至不屑澄清，僅稱「我當時對問題嘅理解，我係回答咗」，說罷就沒有再回應。<br>事實上，去年5月梁振英曾邀請傳媒到他的山頂大宅，當時明確對傳媒表示買屋時曾委託兩位律師和一位測量師檢查樓宇，保證沒有僭建，多份報章和電子傳媒都有同樣報道，令公眾都信以為梁宅確實沒有僭建。曾提出選舉呈請的民主黨何俊仁批評，梁振英在去年10月明知有地下僭建密室都不向傳媒糾正，反而攻擊對手唐英年有僭建問題，是「賊喊捉賊」，欺騙公眾。</p><p>梁家傑：講大話走火入魔</p><p>多位議員也質疑身為專業測量師的梁振英，為何沒有察覺家中僭建，梁振英就堅稱熟悉《建築物條例》的是「建築測量師」，而非他所屬的「產業測量師」。不過，當議員質詢他為何私下處理僭建密室時，他就「忽然專業」看得懂圖則，指密封牆的闊度只是與一道門相若，「而呢道牆，喺原來嘅批准圖則上係有嘅」，屬較簡單的工程，又指相信屋署都會同意以重建牆身的簡單方法處理。不過，屋署上周已證實，該地下密室屬優先取締僭建類別。<br>對於其他僭建問題，梁振英繼續用各種理由狡辯。就地下密室面積「報細數」，他辯稱用磚牆封上前並無量度過，又指該空間是「不規則的空間」，但無解釋如何得出200呎的講法。<br>為求自保，梁振英又在各項問題上推卸責任，稱買入大宅12年都不知道有僭建物，因大部份僭建物是上手留下；對外聲稱無僭建，是基於那位他從未公開身份的「建築測量師朋友」的意見；四度拒覆屋宇署書面要求，是因為法律意見「不容許」他就事件評論，非他所願。<br>對於梁振英在答問會的表現，泛民、建制均表示不能接受。公民黨黨魁梁家傑批評梁振英對誠信和問責下台兩個問題都避答，等於默認誠信破產，又指他「講大話講到走火入魔」，指梁振英多次攻擊唐英年的僭建，等於保證自己無僭建，否則難有顏面作出指控。</p><p>劉夢熊：表現難消除民怨</p><p>全國政協劉夢熊也批評梁振英表現差強人意，難以消除市民怨氣，指當日梁攻擊唐英年是「五十步笑百步」。唐營立法會議員石禮謙指梁「越描越黑」。自由黨田北俊表示會翻查資料，研究梁振英有否講大話，自由黨將在今日決定會否支持對梁的不信任動議。</p><p>特首虛應議員狙擊</p><p>工業界林大輝提問：<br>如果冇僭建又何須用磚、木板、布帳，將呢個其後證明係322呎、已經用咗12、13年嘅密室封咗佢？<br>梁振英回應：<br>【死雞撐飯蓋】我發現家中有僭建，我就要即刻處理<br><br>工黨李卓人提問：<br>點解你加建、改建就識搵屋宇署申請，點解你偷偷雞雞封咗個地下密室，就唔話俾屋宇署聽呢？<br>梁振英回應：<br>【賴上手業主】我係冇動機去掩蓋我上手業主賣畀我時已經有嘅僭建物<br><br>自由黨田北俊提問：<br>唐英年2,000幾呎嘅大僭建，所以就係好大嘅大話；你200幾呎，少少僭建都係小小嘅大話，你處理嘅方法就封咗佢，你就係覺得冇僭建，所以喺選舉過程中可以大聲講「我冇僭建」咩？<br>梁振英回應：<br>【玩語言偽術】我記憶中我冇講過話我冇僭建<br><br>工聯會黃國健提問：<br>我畀多次機會你，你會唔會收番「我記憶中我冇講過話我冇僭建」呢句說話？<br>梁振英回應：<br>【拒收回言論】我（講呢句時）當時係回應緊我屋企嘅僭建問題<br><br>民建聯葛珮帆提問：<br>（為何）你自爆有200呎嘅僭建，但屋宇署檢查時就證實係300幾呎？<br>梁振英回應：<br>【枉為測量師】嗰個空間仲係一個不規則嘅空間，所以我冇量度到具體有幾多呎<br><br>資料來源：立法會答問大會</p></body></html>
<html><header><meta charset="utf-8"><title>趣趣地：兵工廠加薪留桑治</title></header><body><h1>趣趣地：兵工廠加薪留桑治</h1><p>阿仙奴今屆除咗有前鋒尹佩斯踢得曉飛之外，中場鐵人桑治（圖）亦都好出色；所以呢名24歲嘅中場雖然同球會嘅合約，到2014年夏天先屆滿，兵工廠都想拿拿臨同佢續約，而且仲係大幅加薪，周薪會由現時嘅5.5萬鎊（約68萬港元）加到7.5萬鎊，以一向謹慎理財嘅兵工廠嚟講，真係好睇重佢喎！</p></body></html>
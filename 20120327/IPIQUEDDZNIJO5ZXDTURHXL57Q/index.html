<html><header><meta charset="utf-8"><title>雲想衣裳：情侶內衣　A級露底</title></header><body><h1>雲想衣裳：情侶內衣　A級露底</h1><p>賣內衣賣到上A叠港聞版都算巴閉！所講的是韓國內衣品牌Yescode，喺大半年前登陸香港後，生意出奇地好，但竟然有錢都搵唔到心水舖位，呻到上港聞版！Yescode之所以走紅，全因佢係第一個牌子喺當地打正旗號Sell情侶內衣。平日睇悲情韓劇就多，韓國內衣好少提及，家先知原來韓國人喺呢方面都好有情趣！<br><br>記者：陳子穎<br>攝影：伍慶泉<br>模特兒：Yu@HKModelHouse、KingChiu@PureModel<br>化妝及髮型：PercyFan@AnnieG.ChanMakeupCentre</p><p>自我對對碰</p><p>情侶內衣絕非期間限定的節日獻禮，只要花點心思，亦不難找到一式一樣的PerfectMatch！情趣，有心就得！唔係韓牌專利！</p><p>男士玩激凸</p><p>近年韓風襲港，連帶韓國文化亦越來越受港人歡迎，包括這家主打MadeinKorea的情侶內衣店亦其門如巿。細看，內衣Pattern大賣Cutie，連男士內褲都以取悅女生的Dot柄、卡通人物為主，韓男真係咁Fun？「過往韓國的內衣款式和顏色都比較簡樸，很少賣弄花巧。自從Yescode在明洞開了第一家店專賣Colorful和可愛風的內衣後，生意非常之好，連男生都好受落，我哋嘅內衣唔止Sell款，亦好強調立體感，全部Bra都係3/4杯設計，而且男士內褲的前置部位做了個立體剪裁，將重要部位集中，提升視覺效果。」Yescode的ShopManagerCanice說。而且，筆者又發現到，韓國的男裝內褲Size偏細，穿起來激凸效果呈現，難道咁至夠Man？</p><p>韓女唔Buy大胸？</p><p>在店內走了一圈，可見內衣風格相對清純，推廣的產品只以「熱賣」推介，卻不是用Function作賣點。了解後，才知道原來韓國的女生一般都不太注重內衣的功能性，所以在韓國販賣的Bra，大部份都沒有額外加入厚墊，而且內墊都是可拆式設計。反之，為迎合亞洲市場的需要，Yescode就特別設計了一批功能性內衣，附有不可拆除的內墊設計，加強Push-up效果；亦有加入厚墊的款式，以增加乳溝的線條，同時做到Support功能。</p><p>摸上手夠滑溜</p><p>話晒內衣都係SecondSkin，最緊要夠舒服，加上韓男興玩超貼身，選料方面都特別滑溜過人，無論男女裝內衣，都採用摸上手極致滑溜的泳衣料作面料，穿起時份外舒適！不過最離奇的是，原來所有Boxer的重要部份都不設開口位唞氣，忽然又咁保守嘅？</p><p>HOM（31021261）<br>尖沙嘴海港城港威商場2308號舖<br><br>ROUGEAMOUR（25371287）<br>九龍站圓方商場1007號舖<br><br>Triumph（28318534）<br>銅鑼灣崇光百貨2樓專櫃<br><br>Yescode（27322422）<br>尖沙嘴加拿分道49號地下</p></body></html>
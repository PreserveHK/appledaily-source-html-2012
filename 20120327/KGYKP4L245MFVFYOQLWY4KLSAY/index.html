<html><header><meta charset="utf-8"><title>NBA趣趣地：「入樽王」躁爆捕黃蜂</title></header><body><h1>NBA趣趣地：「入樽王」躁爆捕黃蜂</h1><p>快艇周一主場炒黃蜂97:85，第3節「入樽王」比歷克格芬（左）一記空中避過兩人單手大力鋤樽，令到主場球迷一齊大叫！其實格芬今場打得都幾躁，好明顯係因為前仗作客黃蜂時，俾對手暴力犯規先會咁。黃蜂教練莫迪威廉士賽後向佢道歉，不過又話「入樽王」咁打就預咗會俾人。都唔知係咪有心道歉。</p></body></html>
<html><header><meta charset="utf-8"><title>挺梁網絡打手坐大　後患無窮博客上街對抗白色恐怖</title></header><body><h1>挺梁網絡打手坐大　後患無窮<br>博客上街對抗白色恐怖</h1><p>《4.1上街之不要白色恐怖》<br>【本報訊】梁振英當選特首後，博客林忌上載一幅香港熄燈圖，立即惹來網絡打手集體投訴，facebook戶口首次被停用。博客「無待堂」因改圖惡搞梁振英而被封殺。支持二次創作的社運團體「鍵盤戰線」，近日更接獲普通話人的恐嚇電話。香港人日玩夜玩的facebook，竟會像內地微博一樣被和諧掉，只因他們惡搞過梁振英。4.1當日，林忌決定上街，對抗白色恐怖。<br>記者：王家文、白琳</p><p>林忌寫了六年博客，批評當權者的言論無數；用了五年facebook，發表過上千張政客的惡搞圖，「從未被禁止過」，但惡搞梁振英卻被封殺。他說這是一種故意的警告，提醒他今後要做順民，「唔好講咁多嘢，成日唱衰政府，如果唔係連facebook都冇得上，同內地一樣」。</p><p>網民fb戶口遭停用</p><p>林忌說，自中聯辦公然挺梁振英後，每當有批梁的言論或惡搞圖，即遭「職業打手」圍攻，「問候你娘親，問你係唔係唐營人，收咗幾多錢，又叫我出街小心啲」。他懷疑是內地「五毛黨」作怪，「千篇一律話自己來自外國名校，但好多英文都唔識，簡體字轉繁體又轉錯」，有時更訛稱是社民連支持者，「佢哋仲以為黃毓民係主席」。<br>網上職業打手更暗助梁振英打壓對手。林忌質疑早前大批唐英年的惡搞圖，也是「打手」所為，因過往的惡搞圖具時效性，「過咗熱潮就唔搞」。但當梁振英涉黑金政治時，打手繼續針對唐，「最高數量一日三、四十張」，尤其一系列電影海報惡搞圖，「完全照單執藥，冇特別訊息」，但圖像製作過於專業，改圖接駁人樣的陰影也做得極逼真，「我哋有個好大疑心，究竟呢班係乜嘢人？」<br>另一博客「無待堂」在梁振英當選日也「中伏」，因上載了梁的惡搞圖片而被打手集體投訴，facebook戶口首次遭停用。他在網誌文章《臉書，將我消音吧》中直言，「可見梁振英當選之後，某國的『投訴撚』立即四出投訴異見分子」、「這種爪牙，這種手段，這種國家，不是柔仁的唐唐。中國，你是愛不起的。」</p><p>「我哋絕對唔會屈服」</p><p>社運團體「鍵盤戰線」經常在網上改圖針砭時弊，成員Summer說，約一星期前有成員先後收過兩次恐嚇電話，來電者一次操普通話，另一次操不純正廣東話，「警告我哋唔好再搞事」。Summer坦言，沒想過挺梁打手極速出手，已做好圖片存檔，雖然憂慮新政府上場，藉版權條例修訂，扼殺二次創作，但不會放棄改圖這種新式的輿論壓力，「我哋絕對唔會屈服」。<br>林忌說挺梁打手坐大，後患無窮，「最初諗住只係主流媒體被箝制，網上相對自由，但家連facebook都微博化，最後嘅言論自由陣地都冇埋」。他4.1會上街對抗白色恐怖，「話畀政府聽或搞事者聽，你哋咁做係會適得其反，到時再唔係50萬人，係會幾百萬人上街」。由於facebook戶口被禁，林忌前日開設另一賬戶，繼續遭打壓，昨日新賬戶再次遭打手集體投訴而被停用，「家班網絡大軍直情24小時監察住你一舉一動」。</p></body></html>
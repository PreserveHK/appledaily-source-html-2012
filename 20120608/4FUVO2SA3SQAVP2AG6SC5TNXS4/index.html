<html><header><meta charset="utf-8"><title>進軍樂壇露背兼露餡法拉唱Live唔掂賴失戀</title></header><body><h1>進軍樂壇露背兼露餡<br>法拉唱Live唔掂賴失戀</h1><p>陳法拉最近進軍樂壇派出首隻新歌《一半》，前晚首次到電視城錄影《勁歌金曲》，法拉隆重其事穿上大露背裝，造型攞足100分。不過法拉唱live卻甩嘴，又唱不到高音，足足錄四次才僅僅及格完成，事後她解釋歌曲講失戀，讓她回憶起孤單過聖誕的感覺，才唱不出水準。</p><p>陳法拉前晚首次以歌星身份到將軍澳電視廣播城錄影無綫歌唱節目《勁歌金曲》，同場還有衞蘭、江若琳、鍾舒漫和陳偉霆等。
</p><p>錄四次才收貨
</p><p>陳法拉隆重其事穿上大露背連身黑褲，現場獻唱新歌《一半》，她坦言已練習多次，問其男友薛世恒有否聽過？法拉說：「冇人聽過，佢唔會畀意見，要問都問專業人士。」<br>提到屢傳不和的諸葛紫岐也打算進軍樂壇出碟，法拉聞言冷淡說：「冇聽過，OK。」但難免令人想到兩人打對台，法拉說：「點會，樂壇都唔夠歌手，真係要百花齊放，只係良性競爭，不過比較好難避免，做好自己最緊要。」<br>雖然法拉聲稱已事先練歌，但現場見她唱live時，頭兩次甩嘴又唱不到高音，結果第三次才勉強及格完成，唱片公司高層似乎嫌不夠好，要求工作人員為她再錄多次，事後法拉坦承緊張，她說：「可能我太投入，因為首歌內容係講失戀，我諗番聖誕失戀一個人孤單嘅感覺，所以唱唔到。」
</p><p>煲電話粥減壓
</p><p>法拉昨日又到商台接受訪問，她發覺做歌手要出席很多宣傳活動，令她有點不習慣：「做歌手做嘢時間唔似拍劇咁長，但壓力好大。」她又透露減壓方法是打電話向人傾訴，她說：「當然男友係其中一個，好似噚晚錄影完我就周圍打畀人問意見。」<br>此外，陳偉霆前晚表示已拍好新歌《女皇》MV，當中他僅以兩布蔽體及穿透明leggings，但他說：「因為之前劉公子（劉定成）嘅裸照事件，我都曾被人以為有關，為免敏感，公司要刪除一啲性感造型嘅片段，我覺得好可惜。」<br>採訪：黃曉妍、李珮洳<br>攝影：葉君海
</p></body></html>
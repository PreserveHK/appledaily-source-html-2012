<html><header><meta charset="utf-8"><title>前B嫂舊愛日日操肌幾粒鐘72歲白頭陳　中環我至帥</title></header><body><h1>前B嫂舊愛日日操肌幾粒鐘<br>72歲白頭陳　中環我至帥</h1><p>24年前章小蕙與鍾鎮濤（阿B）結婚，曾被譽為真實版的童話故事，及後章小蕙介入「白頭陳」陳曜旻與已故名模鍾璧澤的婚姻，童話故事變成現實版「失樂園」，四位主角的醜態血淋淋顯現人前。廿年人事，各人經歷過謾罵、怨恨，現都一一重生，鍾鎮濤、章小蕙仍然活躍，至於陳曜旻已退休定居上海，前日突在中環出現，白頭陳依舊招牌式滿頭白髮，但身段保養得宜，72歲的他仍有當年勇。</p><p>於19歲時曾當過粵語片第二小生的陳曜旻，從事製衣業做到白手興家，家境富裕兼有美好家庭，豈料風度翩翩的他吸引章小蕙並譜出孽戀，連帶雙方的另一半鍾璧澤、鍾鎮濤同陷四角關係，96年癌症復發的鍾璧澤作死前大控訴，公開力數章小蕙橫刀奪愛，至98年，陳曜旻正式與鍾璧澤離婚，最終兩個家庭破裂，且對雙方的下一代影響至為深遠。</p><p>冇肚腩頭髮濃密</p><p>事隔多年，各人生活已重納正軌，只是陳曜旻自此銷聲匿迹，但他前日突然驚現中環，雖已年屆72歲，仍然保養得好好，招牌式白髮依然濃密，男人兩大忌的禿頭及大肚腩，都沒有在陳曜旻身上出現，可謂風采依然！<br>前日下午約三時半，陳小韻獨自一人在中環ifc閒逛，似是在等人，約半小時後，她便落樓下到機鐵站接人，未幾即見一白髮男人推着行李車出來，赫然發現，白頭男子正是小韻爹哋陳曜旻！只見小韻跟爹哋輕輕擁抱，不時交談，似多時未見，然後一同乘七人車離開，據運輸署資料顯示，登記車主地址為麥當奴道，巧合地，章小蕙妹妹章小婉、鍾鎮濤和范姜素貞都同住麥當奴道！<br>據知，陳曜旻02年與章小蕙分手後，各有各生活，因分開前關係不好，連電話都沒再通過，隨後隻身到了上海重操故業，在製衣公司任高層。小韻昨在電話聽到記者讚揚白頭陳keep得好即哈哈笑：「係呀！爹哋好鍾意做運動，一日做幾個鐘gym，佢冇游水，淨係鍾意做gym，所以都keep得唔錯㗎。」</p><p>破產後上海重生</p><p>小韻指爹哋退休在上海生活，無做生意，閒時做運動、見朋友及來港探她和孫：「冇定幾時㗎，得閒咪返嚟，一年返嚟幾次。」白頭陳keep得甚弗，可會有黃昏戀？她說：「應該冇，冇拍拖呀。」<br>多年來，幾位主角都有不同經歷，陳曜旻、鍾鎮濤曾經破產，過小市民生活，章小蕙炒燶豪宅被追數二億五千萬，輾轉下來，到美國發展，曾拍三級片《桃色》，成績欠理想便轉戰幕後，專負責為美國的電影製作公司搵資金，並跟長子鍾嘉浚一同生活，每次回港都會住在妹妹麥當奴道的屋企或住酒店，不過據知章小婉自與范姜發生爭執後亦已搬離。而鍾鎮濤離婚後與台灣女友范姜誕下兩女鍾懿和鍾幗，雖一度破產，但現已回復風光。<br>採訪：林妃　攝影：黃曉程
</p><p>資料庫：不老軍團</p><p>年逾70的白頭陳keep得好fit，日日操肌，而娛樂圈中也有不少高齡男藝人老當益壯，越老越精采。</p><p>謝賢（75歲）<br>強項：媾女、做星爸<br>經常以皮褸黑超造型現身的四哥老而彌堅，難怪經常覓得妙齡女友，而兒子謝霆鋒事業有成，老懷安慰。</p><p>胡楓（80歲）<br>強項：跳舞、做戲<br>修哥至今仍然活躍幕前，精力充沛的他唱得跳得，下月更會舉行演唱會，邀得一眾巨星級契仔契女撐場。</p><p>曾江（76歲）<br>強項：做戲<br>老戲骨曾江到現在仍拍電影，去年演出《竊聽風雲2》扮股壇高手，以及在《星空》的慈祥爺爺都手到拿來。</p></body></html>
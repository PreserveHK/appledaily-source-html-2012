<html><header><meta charset="utf-8"><title>演藝人希望獲尊重</title></header><body><h1>演藝人希望獲尊重</h1><p>【本報訊】無綫藝人黃宗澤和王浩信昨日在演藝人協會會長曾志偉、無綫製作資源部總監樂易玲和演藝人協會法律顧問李偉民律師陪同下，召開記者會。曾志偉先讀出演藝人協會發出的聲明，指歡迎私隱專員調查結果，他說：「演藝人協會認同採訪自由嘅重要性，但同時相信藝人嘅私隱權利，特別係自己屋企嘅私生活應該同其他市民一樣，要受到尊重。」<br>問黃宗澤會否以民事索償，他說：「索償唔係我嘅最終目的，我只係想借呢件事去釐定公眾嘅知情權、利益或者係佢哋嘅好奇心。想知道藝人受保護程度去到邊。」辯護律師指黃宗澤否認同居，為證實真相才會影入屋內，黃宗澤說：「呢啲唔係公眾利益，只係公眾嘅好奇心，我唔覺得我屁股證明到啲乜。」胡杏兒則很高興有關方面作出調查，但不想因此事跟傳媒關係轉差。<br>王浩信代表太太陳自瑤發言說：「我唔係要攻擊傳媒，其實喺街影相都OK，太太聽到呢個調查報告都好歡迎。」王祖藍希望能和平解決事件。樂易玲表示，希望傳媒給予藝人多些私人空間。郭富城昨晚則指自己曾試過被偷拍，現在游水也不敢，會提心吊膽，希望將來有改善。</p><p>偷拍藝人助宣傳</p><p>事實上，有偷拍報道是記者和藝人預先配合，以達宣傳效果。發生黃宗澤被偷拍事件後，陳茵媺被拍得到訪陳豪位於深井碧堤半島寓所，更親自餵維他命丸給陳豪食，被嘲笑預演結婚的陳豪不但無為此動怒，還說笑：「我都有餵佢，你哋影唔到啫！」</p></body></html>
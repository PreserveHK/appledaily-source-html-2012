<html><header><meta charset="utf-8"><title>戲迷新蒲點：將軍澳新戲院識狂震</title></header><body><h1>戲迷新蒲點：將軍澳新戲院識狂震</h1><p>入戲院睇戲係一種享受，舒適座位、高質畫面、強勁音響，缺一不可，如果連入場前嘅環境都夠靚，就真係一絕。將軍澳港鐵站全新PopCorn商場，內裏STARCinema就做到晒以上各點。共設六間影院，其中四間支援播放3D電影，全部加埋共提供624個座位，放假唔怕買唔到戲票。所有座位以劇院式階梯無遮擋視野設計，伸腳位更有成1.1米闊，高矮都照顧晒。部分影院設有進階版「Infrasonic系統」，座位會跟住音響震盪，簡直係4D享受。</p><p>名師設計</p><p>除此之外，STARCinema嘅設計亦具心思，一條70米光猛玻璃走廊，打破影院「黑孖孖」嘅感覺。行入啲影院大堂，一個抽象「旋渦」3D造型天花，吸盡眼球。原來戲院係由有名嘅AGCDesignLimited設計，佢哋之前設計嘅德福戲院，就攞過三項國際性設計大獎，難怪等買飛都覺得係種享受喇！</p><p>STARCinema</p><p>開幕日期：明天（3月31日）<br>地點：將軍澳唐賢街9號PopCorn一樓<br>（港鐵將軍澳站上蓋）</p></body></html>
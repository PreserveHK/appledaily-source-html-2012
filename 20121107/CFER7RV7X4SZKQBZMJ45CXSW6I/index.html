<html><header><meta charset="utf-8"><title>黃奕脹爆似足大肚</title></header><body><h1>黃奕脹爆似足大肚</h1><p>【上海新天地】內地女星、有小燕子之稱嘅黃奕沉寂咗一輪，佢日前深夜突然喺上海新天地現身，原來約咗班朋友聚會。幾個月冇蒲頭嘅黃奕身形臃腫，成張梳化幾乎俾佢霸晒，佢班朋友個個飲酒，而佢就只係飲清水，認真健康。之前有人爆料話黃奕同圈外男友黃毅清結婚，仲秘密懷孕，呢日見佢面圓身脹，的確似層層。眾人傾到凌晨，黃奕獨自揸車返家。<br>撰文：林妃</p></body></html>
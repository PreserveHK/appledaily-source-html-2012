<html><header><meta charset="utf-8"><title>PSY巴黎同二萬人跳馬舞</title></header><body><h1>PSY巴黎同二萬人跳馬舞</h1><p>家陣紅爆全球嘅韓國肥叔PSY，噚日威到去巴黎，佢喺巴黎鐵塔前面嘅廣場唱《江南Style》，結果吸引咗兩萬人同佢一齊跳馬舞，好鬼壯觀。PSY仲同韓國導演金基德一齊得到韓國文化勳章，但佢話要去美國表演到時唔得閒攞喎。</p></body></html>
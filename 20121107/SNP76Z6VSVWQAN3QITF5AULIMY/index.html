<html><header><meta charset="utf-8"><title>林家棟冒雨會女</title></header><body><h1>林家棟冒雨會女</h1><p>【中環石板街】劉德華、胡軍、內地女星姚晨同林家棟等最近開拍新戲《風暴》，前晚8點幾家棟同姚晨喺中環石板街開工，劇情講佢哋喺雨中相遇，要灑水拍落雨戲，點知撞啱附近有個時裝活動，好多人行出行入，劇組灑水嗰陣一見有人行過又要停，搞到拍攝進度受影響，最後要圍住黑布拍，但都要幾粒鐘先拍得嗰一、兩個鏡頭。<br>採訪、攝影：羅德光</p></body></html>
<html><header><meta charset="utf-8"><title>倪妮頭耷耷避粉絲</title></header><body><h1>倪妮頭耷耷避粉絲</h1><p>【上海虹橋機場】謀女郎倪妮早排因為一輯疑似入行前嘅艷照流出，搞到頭都痕埋，近日佢由經理人陪同下現身上海虹橋機場，都係冇厘神氣。由於上海天氣轉凉，當日倪妮着住羽絨外套現身，其間有工作人員本來想幫佢推行李，但倪妮禮貌婉拒，之後有fans認出倪妮，諗住舉機拍照，但倪妮明顯心情麻麻，只係頭耷耷咁向前行，避開fans鏡頭，之後上車離開。<br>撰文：林妃</p></body></html>
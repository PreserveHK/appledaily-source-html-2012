<html><header><meta charset="utf-8"><title>遊搜好行1：去馬！我扮江南Style</title></header><body><h1>遊搜好行1：去馬！我扮江南Style</h1><p>PSY憑騎馬舞瘋魔全球，似乎還未有冷卻迹象，惡搞片越出越多，早前就連錢國偉都玩埋一份！肥仔有美相伴扭吓扭吓的樣子好不囂張，但別捉錯用神，一身光鮮裝束真正含意其實是在諷刺江南愛Show off的虛榮心！「Dress Classy，Dance Cheesy」，複製浮誇是潮流，今次我們就由頭到腳，在首爾以平價執個翻版江南Look，在名車美酒之中穿插，實行玩寸個Party！<br><br>記者、攝影：溫曉嵐</p><p>Change 1：眼鏡</p><p>《江南Style》MV從首個鏡頭就告訴大家，太陽眼鏡是江南Style的靈魂裝備，無論室內室外、天晴天陰、下雨還是落大雪，斗大墨鏡都要牢牢掛臉上。因此我們第一站就到倉洞站及會賢站南大門市場一帶的「眼鏡一條街」，以比香港平幾成的價錢配番副大款墨鏡！<br>由地鐵會賢站五號出口往南大門劇場方向步行，會見到越來越多眼鏡霓虹燈招牌一閃一閃向人招手，抵達南大門市場，眼鏡店一字排開，各門口分別至少有一名貌似兜售水貨的男人在徘徊。當我走近店舖，男人們即時變得態度誠懇，以韓語邀請我內進，見我沒有反應，又改用日語打招呼；店員講日文，店舖招牌及告示牌又有日文繙譯招客，全因為這裏是日本人心目中的配鏡天堂。話說當年韓風吹襲日本，其中《冬季戀歌》內架金絲的裴勇俊令韓國眼鏡爆紅，配眼鏡成為遊首爾的日本旅客必做之事，令原本就是眼鏡集中地的南大門生意更加暢旺。這裏配眼鏡價錢平、款式多，鏡框$100有交易，而且驗眼至取鏡整個過程效率奇高，眼鏡到手不出半個小時，無阻其後的Shopping行程。除連鎖大牌Kana及Eyedaq外，在傳統老店或小小視光店內都隨時尋到寶。 </p><p>視光師跳騎馬舞</p><p>咦？PSY大駕光臨南大門？睇真啲，其實佢係Boram Optical嘅老闆 Ryu Wan Seok！外形如有類同，實屬眼鏡作怪！這位扮起PSY來毫不害羞的鬼馬老闆以流利英語告訴我，Boram Optical在南大門開業剛滿一年：「之前在首爾另一個地點開店，客人以本地人為主；去年11月搬來南大門眼鏡街，則主要做遊客生意，其中又以日本客居多。」站在他身旁漂亮的下道小姐，就是他特意從日本聘請回來招呼日本客人的。由於人流多了，款式需求也大增，因此除了國際名牌及本地設計的型格眼鏡外，Boram Optical更有大量趣怪的眼鏡款。急不及待，老闆已率先試戴多款江南Style浮誇眼鏡，模仿PSY大跳視光師的騎馬舞！<br>a. Boram Optical<br>地址：18-2, Namchang-dong, Jung-gu, Seoul<br>網址： http://www.boramoptical.com </p><p>40年老店平貴皆有</p><p>在南大門立足已經有40年的Crystal Optical，名字在國內外皆響噹噹，經常出現在韓國媒體不特止，就連日本NHK都曾特意來採訪，甚得日客歡心！Crystal Optical的一樓主要售賣較平價的本地品牌眼鏡、太陽眼鏡及隱形眼鏡；二樓則是貴價的歐美及日本品牌鏡框。能成為老舖，當然服務周到，近十名員工站滿店舖，能做到一對一人盯人的效果，而且平民價錢更是吸客之道：一日即棄隱形眼鏡，一盒50隻約$497；配眼鏡唔使$100有交易。至於二樓的名牌眼鏡，港男至愛Ray-Ban不可少，今年新款由$2,273起；余文樂變身志明所戴的Barton Perreira、貴氣BVLGARI、日本的beyond cliche design及Hiero等都有，而且價錢公道！<br>b. Crystal Optical<br>地址：34-11, Namchang-dong, Jung-gu, Seoul<br>網址： http://www.eyecrystal.com </p><p>2PM代言冧女潮店</p><p>在眾多韓國連鎖眼鏡品牌中，Look Optical可謂近年冒起得最快的明星眼鏡店，更找來型男組合2PM作代言人，情深款款望着你笑，想唔被電暈都幾難！Look Optical自2011年創立至今，在南大門、新村及明洞都有分店，店內除有自家原創設計的鏡框及太陽眼鏡外，亦有外國牌子及隱形眼鏡。最大特色是眼鏡周圍放，讓客人自行試戴，唔使下下指手畫腳叫店員從櫥櫃拿出來，試多幾款都唔會唔好意思。此外，店內還有影相電腦設備給客人玩自拍，影啱先買，而且價錢公道，自家品牌鏡框$88有交易，遊客前來買眼鏡通常一買好幾副，絕不手下留鏡！<br>c. Look Optical<br>地址：13-2 Changcheon-dong, Seodaemun-gu</p><p>Change 2：平價Dress Classy</p><p>只要唔怕醜，無懼「騎呢」舞步，人人都可以「Dance Cheesy」！至於「Dress Classy」，除了花大錢去新沙洞、狎鷗亭及清潭洞的名店買貴價套裝，慳慳哋去平民血拼場東大門，一樣可以打造翻版江南Style，其中又以聚集韓國製造年輕品牌的Doota最易找到Trendy又Classy的款式。以一件進口名牌西裝褸的價錢，就可以執出一套四正Smart Casual，要型還是要虛榮，客官自行決定！<br>d. Doota <br>地址：Doosan Tower, 18-12 Ulji-ro, Jung-gu, Seoul</p><p>自家紳士牌攻瘦男</p><p>Doota的四樓全層為本地設計男裝部，上電梯首當其衝映入眼簾的是走紳士路線的Volce Homme，店內所有服飾都是韓國老闆自家設計，百分百由韓國製造。我表明來意想找《江南Style》 MV內PSY所穿着的鮮明色系，店員則表示，夏天時確實有Colorful的粉彩色系西裝及短褲，而且都是熱賣Item，不過現在已經轉季，粉彩都換成泥黃、深藍、灰色等冬天顏色，不過其挺身靚質地，以及Slim fit修身Cutting，加上格仔拼布袖口鈕等潮流細節，穿起來一樣有型有格！然而店內衣服以纖瘦的男生為主，像PSY般穿大號者，恤衫、背心、冷衫外套、西褲、西裝褸等一律免問。不過其手製皮鞋及公事包手工及質地都拍得上牌子貨，潮爆織線煲呔夠搶眼，絕對值得大量入貨！<br>e. Volce Homme<br>地址：Doota 4F 10</p><p>自家牌混搭韓牌</p><p>轉一個彎，來到有達利Icon 「二撇雞」鬍鬚公仔站台的dear mr. man。其原創品牌Saint Baron的Logo是充滿玩味的紳士帽加煲呔，雖然令人想起Rene Magritte的超現實作品，不過其西裝套裝設計卻沒有離經叛道，反而是一派十九世紀的紳士優雅。在西裝褸的胸口袋前加上畫龍點睛的鮮色小手帕或是大頭線織領呔，相當Sharp醒！Nice Guy店員Bang Jeong Gyun表示，Saint Baron品牌創立已經有五年之久，兩年前開設Select Shop dear mr. man，一邊廂售賣自家品牌，另一邊廂就挑選近十個風格近似的韓國品牌同賣，品牌混合配搭，風格渾然天成！說Jeong Gyun是Nice Guy當然有原因：在我的邀請下，他毫無扭擰當上我的Model，自行配襯合適的紳士Look着上身，拍過照後又在我面前逐一除下向我報價。我還來不及面紅，就有客人進來，他說聲不好意思，轉頭就殷勤地招待客人，毫不覺得小記阻碇！比起江南區的大品牌，這裏的Sales明顯較客氣親民，雖然講價在Doota行不通，但平心而論，其貨品設計及品質確屬超班，以貨論價，絕對物超所值，相同品質在香港起碼貴一倍！<br>f. dear mr. man<br>地址：Doota 4F 45<br>網址： http://www.dearmrman.com </p><p>手製紳士鞋</p><p>Sence精選了十多個韓國男裝鞋品牌，真皮紳士鞋、懶佬鞋、帆船鞋以及潮流韓風必備的男裝長靴短Boots都有。有型夠格不特止，更令人心動的是價錢平，一對手工精巧的Handmade真皮鞋埋單不出$1,000！靚仔店員Kim Kyung Min認為，江南Look的鞋精髓在於大膽線條、色塊及物料對比，他就推薦今期流行有織皮細節的真皮手製紳士鞋，型得來又夠低調。<br>g. Sence<br>地址：Doota 4F 21</p></body></html>
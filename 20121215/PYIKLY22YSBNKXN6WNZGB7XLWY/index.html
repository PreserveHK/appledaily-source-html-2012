<html><header><meta charset="utf-8"><title>曉治摘星跳飛機</title></header><body><h1>曉治摘星跳飛機</h1><p>澳洲男星曉治積曼噚日喺荷李活星光大道獲頒名人之星，佢開心到邊跳飛機邊摘星。佢老婆Deborra-Lee帶埋阿女Ava同阿仔Oscar捧場，Ava仲扮龍友幫老竇影相。曉治嘅新片《孤星淚》拍檔安妮夏菲維就怕再走光，坐低嗰陣夾實對腳。</p></body></html>
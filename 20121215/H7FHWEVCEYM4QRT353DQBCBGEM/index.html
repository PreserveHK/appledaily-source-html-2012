<html><header><meta charset="utf-8"><title>呂方當街試衫</title></header><body><h1>呂方當街試衫</h1><p>【灣仔】呂方前晚揸車去灣仔，不過佢唔係約咗女仔，而係約個男性朋友見面。兩個人行去灣仔搵食，又睇壽司店又睇西餐，但行咗好多間都搵唔啱心水，反而呂方同朋友經過一間運動服飾店時，呂方睇中咗件藍色外套，於是即場試衫，仲好爽快咁買咗。記者以為呂方買完衫之後會同朋友再去搵食肆開餐，點知佢就揸車載朋友一齊離開。<br>採訪、攝影：羅德光、黃曉程</p></body></html>
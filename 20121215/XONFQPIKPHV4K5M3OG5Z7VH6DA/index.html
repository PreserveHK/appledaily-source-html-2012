<html><header><meta charset="utf-8"><title>每個電郵可賣兩至三元</title></header><body><h1>每個電郵可賣兩至三元</h1><p>【無本生利】<br>市場一直有人買賣電郵地址，業內人士更稱是一門不錯生意，各類公司在不同途徑取得電郵地址後賣給營銷公司，營銷公司再轉售給其他公司作商業用途，「信用卡公司、登記公用服務時提供服務時，可以收集到大量電郵地址，另外網上討論區係另一門路，好似香港最大幾個討論區，使用者電郵已經俾人『炸到爛』（賣到唔值錢），即使賣斷嘅價錢，一個電郵先得幾仙」。<br>該業內人士指出，汽車及女性消費網站的讀者消費力高，每個電郵可賣到兩至三元，「以一個有10幾萬用戶嘅網站嚟講，係一門大生意，可謂無本生利。除非賣斷資料，否則營銷公司可不斷利用攞到嘅電郵賣畀不同公司，或者幫不同公司提供發放宣傳電郵服務」。如將收件人居住地點、工作、收入、行業等資料分門別類，便更值錢，故選民電郵可賣到好價錢。<br>《蘋果》記者</p></body></html>
<html><header><meta charset="utf-8"><title>隔牆有耳：<br>刻薄待嫁女　叫人咪做$500人情 - 李八方</title></header><body><h1>隔牆有耳：<br>刻薄待嫁女　叫人咪做$500人情 - 李八方</h1><p>結婚除咗係人生大事，仲係高消費活動，噚日有張facebook cap圖喺網上瘋傳，話說有位港女就快披嫁衣，選擇去酒店擺婚宴，但就超刻薄同朋友講人情畀得500蚊就唔使到喇喎，「令你做（造）成經濟困難真不好意思，我也不是開善堂」，「貧友」聽落唔心酸就奇。</p><p>被網絡公審激到暈</p><p>呢位港女話，「我婚禮在酒店不是在酒樓，而且是自助餐，還要不是那種三星下濫的酒店」，仲話有同事去呢啲三星酒店又畀500，去佢呢種級數酒店又係畀500，「我覺得你把我跟那種人比下去了，那乾脆別來好了」、「有人真係畀得出500我絕交都似」、「我真係唔想我幫補你畀成3嚿幾水出嚟請你嚟」，果然係女中豪傑。<br>只怪呢位小姐太高調，網上資料話女事主係一位公務員，連現時住址、前兩任男友、現任準老公、親戚朋友全部刮晒出嚟；係聲明度護妻話：「有港女會一個人在男朋友外出的時候把家裡雜清理得井井有條嗎？ 有港女會在家替男朋友洗衣、掃地、洗池、換床單、好等男朋友回家後不用做可以休息？」。女事主未婚夫Ivan同八方講，女友突然被網絡公審，噚日已經激動到暈咗幾次，「你試過係fb一日收到500個friend request未？」佢話，女友嘅原意並唔係好似網民咁諗。</p></body></html>
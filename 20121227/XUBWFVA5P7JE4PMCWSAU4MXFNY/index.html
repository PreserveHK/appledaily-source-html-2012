<html><header><meta charset="utf-8"><title>隔牆有耳：<br>80 後小丑王　代香港出戰 - 李八方</title></header><body><h1>隔牆有耳：<br>80 後小丑王　代香港出戰 - 李八方</h1><p>扭波波、拋手巾、畫個大花臉扮鬼扮馬，香港小丑高手噚日雲集一商場，喺「第二屆香港小丑節」中互相較勁，鬥笑聲、博掌聲。</p><p>資歷最深參賽者</p><p>人稱「小丑Wing Wing」嘅梁健榮最終成功擊敗其他參加者，奪得「香港小丑王」美譽，出年2月代表香港出戰馬來西亞舉行嘅「世界小丑錦標賽」，有機會為港增光。<br>咪睇梁健榮呢個八十後「小丑王」年紀輕輕，原來佢嘅小丑年資長達14年，係所有參加者中最資深㗎。佢坦言家就要開始密鑼緊鼓，備戰錦標賽，希望以着重技術性嘅香港特色表演，衝擊獎牌。<br>今屆香港小丑節增設咗學界組，俾12至16歲嘅學生參加；聖言中學嘅莫朗希（16歲）同王俊喬（14歲）以一齣糅合雜耍嘅趣劇，力壓對手齊齊成為「學界小丑新人王」。</p></body></html>
<html><header><meta charset="utf-8"><title>中環在線：網民責離婚失威<br>王石：唔願做偶像 - 李華華</title></header><body><h1>中環在線：網民責離婚失威<br>王石：唔願做偶像 - 李華華</h1><p>深圳上市嘅內房股龍頭萬科噚日AB股齊齊停牌，市傳公司諗住將B股轉嚟香港H股上市，呢單嘢雖然夠晒哄動，但相信主席王石離婚嘅新聞仲多人關注，雖然佢一路封口唔回應，但有時俾人講得多，都忍唔住要回番兩嘴。<br>事緣有網友喺王石嘅微博留言，質疑王石離婚另結新歡，認為「不為別的，就為你脫離了傳統中國的婚姻家庭觀，人們開始對你失望，放棄了對你的希冀，你的威望就從珠峯掉到怒江了，醒醒吧，別指望人們再崇拜你。」<br>俾人咁踩法，王石就回敬兩句：「反叛的時代不需要偶像，一個切．格瓦拉（港譯捷古華拉）已足夠。」睇嚟王石都係「不要江山愛美人」嗰隻，唔係幾想做商界領袖，但喺網絡風行嘅年代，俾人評頭品足都幾難避免囉。</p></body></html>
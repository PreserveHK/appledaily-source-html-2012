<html><header><meta charset="utf-8"><title>西環集中營：<br>劉江華致電泛民拉關係 - 季陶</title></header><body><h1>西環集中營：<br>劉江華致電泛民拉關係 - 季陶</h1><p>挨年近晚，特區政府向港人送上「㷫烚烚」大禮，委任敗選超級區議會的民建聯劉江華任政制及內地事務局副局長。消息一出，反響不絕，但當事人劉江華卻「未驚過」；據知已經上任的他，近日不斷致電各大政黨打招呼，就連過往「唔啱key」的泛民陣營，他亦主動「拉攏」；但泛民是否完全毫無芥蒂地接受他，卻是未知之數。</p><p>劉慧卿證實收電話</p><p>有政界中人指，劉江華上周五上任首日，已經收到其來電，表明以後多多合作，連泛民中人也收到電話。民主黨主席劉慧卿證實，劉江華上周五首度致電她，直言當時向對方表明：「識你（劉江華）咁耐，你都未打過電話畀我」。她引述劉江華稱：「舊時喺立法會，大家會成日碰頭嘛」，顯然為了此新職，不得不與舊日「對頭人」修補關係。<br>泛民主派對劉江華的印象，毋須多說，也肯定是「唔多好」，相信政制及內地事務局局長譚志源對此亦心中有數，短期內未必會派出劉江華代該局與泛民「摸底」；至於何時消除對劉的芥蒂，相信沒有人能說得準。<br>劉慧卿也先小人、後君子，早前已向譚志源反映，「你都知民主黨點睇劉江華㗎啦」，但同時重申該黨「對事不對人」，除非劉刻意「搞亂檔」，否則一如來自民建聯的商務及經濟發展局局長蘇錦樑，「邊個（代表政府）嚟、咪同邊個傾」。<br><br>季陶</p></body></html>
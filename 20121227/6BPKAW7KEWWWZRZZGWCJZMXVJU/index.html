<html><header><meta charset="utf-8"><title>是我小時候：關心妍越大越靚</title></header><body><h1>是我小時候：關心妍越大越靚</h1><p>女大十八變！關心妍（Jade）變得越大越漂亮，性格也變得更獨立堅強，自小已好打不平的她，小時候常為弱勢同學出頭，難怪長大後獲選傑青，絕對是女中豪傑。<br>撰文：皓騫</p><p>小時候的關心妍好饞嘴，至愛就是食肥美雞髀，她自嘲說：「雖然出世時唔係好重，得6磅幾，但大個好鍾意食嘢，10歲已經係肥妹仔一名，人哋攞零用錢買玩具，我就買零食，不過之後去咗加拿大讀書，啲嘢唔啱口味冇啖好食，慢慢就瘦番。」</p><p>抱打不平</p><p>由於童年時父母離異，Jade跟外祖父母在長洲居住，自小已缺乏家庭溫暖，令她學懂獨立，Jade說：「11歲去加拿大讀書要學識洗衫煮飯，試過俾菜刀切傷幾次手指，嗰時唔識睇醫生冇打消炎針，好感恩冇死！」她不但學懂照顧自己，還如大家姐般照顧人，Jade說：「童年好獨立，成日幫弱勢社群伸張正義，見到男仔蝦女仔，我會幫手出頭，但唔會出手打交，只會講道理。」</p><p>　</p><p>愛唱歌的Jade，人生第一次上台表演就是在加拿大，她說：「當時俾老師揀中做話劇扮鯊魚，第一次化濃妝，自己英文唔好，但識唱歌，雖然只係一句對白，但都好驚，真係好難忘。」</p></body></html>
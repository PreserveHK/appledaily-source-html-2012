<html><header><meta charset="utf-8"><title>隔牆有耳：<br>影印大增　亞視想屈魔童 - 李八方</title></header><body><h1>隔牆有耳：<br>影印大增　亞視想屈魔童 - 李八方</h1><p>為求力阻政府發牌，紅色電視台亞視真係乜都做得出。有建制派政界中人向八方爆料，話亞視呢期力抗發牌攻勢真係相當厲害。好似佢哋早前報警，話王維基08年底入主亞視期間涉嫌「竊取」文件，包括廣告客戶資料，原來仲有下文。<br>呢位政界中人透露，嚟自亞視嘅消息稱，佢哋會搵香港另一大台（相信係CCTVB啦！）「合作」，希望佢哋提供當日王維基敗走ATV嘅片段做「證據」，證明魔童當日攞住成堆文件走喎。咁都未夠喉，據知有亞視中人仲周圍唱，話唔知點解08年底嘅影印紀錄，突然大增喎，擺明想話係魔童「傑作」，世事真係無奇不有。</p></body></html>
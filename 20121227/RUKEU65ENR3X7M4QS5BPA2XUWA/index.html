<html><header><meta charset="utf-8"><title>橡樹街重建　地舖租客夢碎</title></header><body><h1>橡樹街重建　地舖租客夢碎</h1><p>【本報訊】市建局大角嘴杉樹街/橡樹街「需求主導」重建項目，平安夜終獲八成業權同意可重建，居民都喜上眉梢。但對橡樹街87號地舖租客周先生而言，重建卻如「一盆冷水照頭淋」粉碎其創業夢。80後周先生畢業後曾做過文員、髮型師，機緣巧合在福全街自立門戶開五金店，但因私人重建被迫遷至橡樹街再開舖。命運卻跟他開玩笑，再一次因重建被迫遷，「我只係想靠自己能力養活屋企人，希望第時有能力買間舖，但家真係好灰，原來幾畀心機都冇用」。<br>橡樹街87號地舖業主原本反對賣舖，但因市建局「出口術」施壓，業主終在平安夜收購限期屆滿前妥協。現承租舖位的周先生中五畢業後曾做過文員、髮型師，約五年前與朋友合資創業，在福全街開五金舖，但他對五金業毫無認識，惟有邊學邊做，「嗰時對五金完全冇認識，五金啲貨有成萬種，惟有逐件逐件用紙筆抄低，死背爛背，讀書都冇咁勤力」。</p><p>恐難同區重開五金舖
</p><p>經過三個多月的磨練，每日工作逾10小時，周先生開始上手，卻因私人發展商重建被迫遷，搬到現時橡樹街地舖，「喺呢度做咗幾個月又要走，真係好徬徨，政府成日鼓勵年輕人創業，但家我連搵食嘅機會都冇埋」。他明白居民想改善生活環境，「畀我都想重建」，但慨嘆現時地舖租金高昂，恐難在同區重開五金舖，「舖租成幾萬蚊，呢度搬走後都可能要失業」。<br>但最令周先生不捨的是由福全街帶到新舖的貓兒BB，「嗰時BB被遺棄喺坑渠邊，我收養咗佢，BB好乖好黐人，附近啲人都好鍾意同佢玩，佢喺大角嘴B哥嚟㗎！」但周居住的大廈不能飼養寵物，可能要轉交其他朋友飼養。<br>香港大學比較文學系助理教授司徒薇批評，市建局重建收購時，商舖收購價嚴重脫節，對商舖業主不公平；她又建議政府可考慮另覓地方助五金業運作，維持行業營運特色。</p></body></html>
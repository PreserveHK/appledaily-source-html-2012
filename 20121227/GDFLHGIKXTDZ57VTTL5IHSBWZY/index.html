<html><header><meta charset="utf-8"><title>隔牆有耳：狼英愛將越撈越掂 - 李八方</title></header><body><h1>隔牆有耳：<br>狼英愛將越撈越掂 - 李八方</h1><p>「梁粉」稱號原來唔一定係負資產，睇睇三個曾經喺候任特首辦幫狼英手，一直侍奉在側嘅愛將，就知「梁粉」有價，7.1後越撈越掂。</p><p>「梁粉」身份有市有價</p><p>好似馮英倫咁吖，佢早前做緊福建幫富商、南旋集團主席王庭聰嘅助理；點知人大選舉一完，獲西環支持嘅王庭聰成功當選後，馮英倫就過檔亞太交流與合作基金會，出任執行副主席肖武男嘅助理。<br>呢個基金會由亞太區現任或卸任政要、學者同企業等組成，透過製造協商平台促進各地交流，聯絡處喺北京；所以有人話呀，馮英倫再有高就，都係靠「梁粉」個身份。<br>馮英倫鐵定1月正式上任，佢話上任後要去紐約出差，亦有可能去聯合國，總之就會過「飛人」生活。<br>至於洪綺敏同陳冉，前者就做咗林建岳嘅助理，後者據聞喺張震遠推薦下去咗商品交易所任職。睇怕佢哋都係少有遇上狼英，而且又有運行嘅人嘞。</p></body></html>
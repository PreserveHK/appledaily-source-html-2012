<html><header><meta charset="utf-8"><title>花絮：唐人街收唔到「瘋」</title></header><body><h1>花絮：唐人街收唔到「瘋」</h1><p>因為轉播權嘅爭拗，紐約唐人街竟然睇唔到林書豪，令到當地嘅華人好失望！有球迷怒呼：「都唔makesense嘅！有乜理由喺紐約會睇唔到紐約人嘅主場比賽。」其實，除咗唐人街，成個美國大約250萬個時代華納有線電視嘅用戶都睇唔到紐約人嘅比賽，因為華納同負責轉播紐約人比賽嘅麥迪遜廣場花園網絡仲未傾掂數，而網絡嘅代表亦去到唐人街聽取球迷嘅訴求（圖）。</p></body></html>
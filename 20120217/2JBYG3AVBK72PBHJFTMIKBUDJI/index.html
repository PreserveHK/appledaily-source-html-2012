<html><header><meta charset="utf-8"><title>宅錄：$10店淘寶　絲打讚黑炭</title></header><body><h1>宅錄：$10店淘寶　絲打讚黑炭</h1><p>百物騰貴！過往我哋熟悉嘅吉之島十蚊店，在日圓匯率高企下，隨通脹已升呢到$12！不過專由內地供貨嘅本地薑「抵記」，就繼續全店$8.8！不過習慣使然下，我哋都會將「平價家品店」，仍以$10店統稱；真係平嘢無好？今日就教大家掘出鎮店正貨，$10店淘寶！<br><br>記者：陳家蕊<br>攝影：周旭文<br>Model：Meow、Kazef@PureModels</p><p>護膚　討論區搶手貨</p><p>喺OL及媽咪界別！最出名、平又正嘅護手霜─馬油，都可以喺度搵到！馬油本身喺日本已屬人氣潤膚產品，無色無味、搽上手滋潤又唔油；每到秋冬乾燥季節就例必斷貨，須知佢哋每次返貨，好多絲打都會喺網上討論區立即公告天下，實行叫其他姐妹搶咁滯！另外，好多絲打喺網上討論區推介黑炭系列臉膜同洗臉乳，小記亦曾用過，發現佢個臉膜除黑頭效果真係唔錯！</p><p>碗碟　淘日產靚貨</p><p>家中餐具擺設，經常要招呼親朋好友，點可以用平嘢失禮人？但吉之島LivingPlaza就包羅萬有，擁有不同感覺貴價的碗碟以及家中擺設！其實只要細心搵一搵，你會發覺碗碟款式，隨時媲美貴價日資生活家品店！<br>唔講唔知，佢哋所賣嘅大部份日式餐具、餐碟，生產來源地真係日本，質量上勁有保證，不過我最愛係佢品種選擇多，想到嘅、想唔到嘅，連唔係間間家品店一定有嘅紅酒架，都有四、五款你揀！今日就試Set一枱，感覺喪Grand，睇唔出全部十元八塊貨色囉！</p><p>a.	假楓葉$12/a<br>b.	紅酒杯$12/a<br>c.	蘋果邊玻璃碗一隻$8.8/b<br>d.	園藝木柵$12/a<br>e.	花圈鐵燭台$60/a<br>f.	方形蠟燭$12/a<br>g.	青花碟（大）$35/a、（中）$25/a、（小）$12/a<br>h.	假葡萄$12/a<br>i.	菱紋花瓶$12/a<br>j.	玫瑰味乾花$12/a<br>k.	花柄叉及匙羮（三件裝）各$12/a<br>l.	條紋碟$12/a<br>m.	紅酒架$12/a<br>n.	英式通花桌布$12/a<br>o.	日式竹桌墊一塊$12/a</p><p>寵物　日用品掃貨區</p><p>好多時候我哋會話小朋友嘢貴過大人嘢！但好多人屋企所謂「小朋友」，係貓貓狗狗囉！比如狗狗嘅衫，細細件可能就要過百蚊，但係原來吉之島LivingPlaza就連寵物用品都兼顧到，可愛狗仔衫好多幾十蚊有交易，以後狗狗真係日日換衫都得！另外，好多寵物玩具同清潔用品都一樣有，仲要款款$12，咁就唔驚家中寵物開支成負擔啦！</p><p>差額最高筍貨</p><p>喺其他家品店可以賣到過百蚊，但喺$10店都竟然搵到，正係同貨唔同價！</p><p>查詢：<br>a.JuscoLivingPlaza（23883171）　<br>b.抵記（22070440）</p></body></html>
<html><header><meta charset="utf-8"><title>菲傭紛往加國　致供不應求揀工潮外傭發威</title></header><body><h1>菲傭紛往加國　致供不應求<br>揀工潮外傭發威</h1><p>【本報訊】本港現約有30萬名外籍家庭傭工，近年不少菲傭轉到加拿大打工，令供應變得緊張，有錢未必可聘家傭。無論外傭及僱主團體均指出外傭求過於供，更有五個僱主爭一個外傭的情況，致外傭出現揀工情況，一不合意即辭職，令不少家庭打亂陣腳，隨時面對幾星期甚至幾個月『家無傭日』的真空期。僱主惟有從調薪及加強與家傭溝通以留人。<br>記者：陳炳業　梁御和</p><p>在職母親李太聘印傭照顧兩名分別兩歲及三個月大女兒，印傭上班六日突辭工，殺她一個措手不及：「佢明明嚟屋企睇過冇問題，點知做幾日就唔做，話照顧兩個小朋友好煩，一個喊另一都會喊，好辛苦。」等到新工人來了，李太擔心她會走，除考慮加人工，也落手落腳分擔家務，希望留得住家傭，才可安心上班。</p><p>酌量調高薪金留人</p><p>李太的例子非單一個案，香港印傭協會主席梁慶基指近年不少菲傭以香港作為移民加拿大的踏腳石，「邊在港打工攞經驗，邊搵加拿大僱主，搵到工便辭職不幹，令市場人手緊張」。他表示，英文水平較遜的印傭較多會留港打工，但也未能應付需求，出現僱主請人難及「搶工人」問題，甚至有五位僱主爭一位工人的現象。<br>梁慶基指出，在「唔憂做」及「有人爭」下，外傭「自提身價」揀工：「有幾個類別僱主，無論印傭或者菲傭都唔願做，第一類係女主人長期在家嘅家庭，其次係幫長期病患長者冲凉換尿片等較厭惡性工作。試過有印傭發現僱主懷孕即辭工，有長期病患嘅家庭更拒絕見工」。<br>由於香港家庭對英語水平較佳的菲傭需求較大，令菲傭更吃香。外傭僱主義工隊召集人陳錦花表示，菲傭較印傭要求更多，「試過有工人到埗後，發現僱主嘅村屋太大，要做嘅功夫多，三個鐘頭就辭工」。若要留住家傭，陳建議僱主須與外傭有充份溝通，不要輕言辭退工人；若有家庭成員需特別照顧，或要「酌量調高薪金」留人。</p><p>港成移民加國踏板</p><p>香港僱傭代理協會主席張結民表示，在加拿大工作兩年便可申請居留，惟加國規定須有至少兩年工作經驗才可申請到該國當家傭，故菲傭會先到港工作取得經驗再申請到加國：「其實香港嘅外傭薪酬，喺東南亞已屬較佳，但係菲傭去加拿大係想移民，所以加人工都未必留到人。」<br>張結民又說，若家中有長期病患者或老人需要照顧，可聘請有護士或健康護理背景的家傭，部份僱傭公司有此類服務。</p><p>最不受外傭歡迎3類家庭</p><p>1.有長留家女僱主<br>2.有長期病患者<br>3.有長者須照顧</p><p>最受外傭歡迎3類家庭</p><p>1.男女僱主皆要上班<br>2.只照顧一名僱主<br>3.不用照顧長者或兒童，只集中做家務<br><br>綜合僱主組織及受訪家傭意見</p></body></html>
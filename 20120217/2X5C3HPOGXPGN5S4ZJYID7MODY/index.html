<html><header><meta charset="utf-8"><title>馮仁昭四圍超：吳家樂冷親入院拮針 - 馮仁昭</title></header><body><h1>馮仁昭四圍超：吳家樂冷親入院拮針 - 馮仁昭</h1><p>近日啲天氣忽冷忽熱，一個唔小心真係好容易病，噚日見周蕙蕙喺微博貼出一張相，相中有個人瞓喺床上拮住針筒，跟住佢就留言話：「祝老公早日康復。」原來喺床上嗰個係吳家樂，堂堂大男人病到入院瞓喺床上吊鹽水，睇嚟佢嘅病情都唔輕，相信周蕙蕙見老公咁辛苦，一定好心痛，連黃日華見到都留言祝福吳家樂早啲好番投入工作。</p></body></html>
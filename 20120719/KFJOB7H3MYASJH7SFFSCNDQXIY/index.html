<html><header><meta charset="utf-8"><title>童樂日：有機玩具蠟筆　唔怕你嘴</title></header><body><h1>童樂日：有機玩具蠟筆　唔怕你嘴</h1><p>《小紅帽與大灰狼》你的Ｂ仔還會驚嗎？小朋友通識智慧會話你知，香港早沒有了大灰狼；現代恐怖故事更赤裸裸，當拖鞋都可以有塑化劑問題，那無論行街、食飯、搭車、瞓覺，都可以隨時一手放入口的玩具，你又有否想過其他化學劑問題？想完全遠離毒害，一件純天然、有機玩具，可能令你更安心！<br>記者：陳家蕊<br>攝影：楊錦文<br>模特兒：IvanChan、CelineYeung@PureModels</p><p>有機棉×無化學製程</p><p>有機蔬菜你可能隨街買到，但有機玩具？真係少之又少！最近專售有機環保產品的網上商店——iKINDOF新開張！創辦人Marilyn致力推動綠色生活，希望喚醒大眾對環境保護的意識，有機環保玩具，更係佢嘅重點產品！<br>當中主打，係經常同小朋友臉貼臉嘅毛公仔；UnderTheNile的公仔，材料使用了100%有機棉，所以完全做到了有機無毒害；原材料由棉花種植、手工摘採、紡紗織布，一直到製作商品等所有過程，都完全不使用農藥及化學製品；就連公仔的鈕扣、拉鏈等配件，都是使用有機原料製造！UnderTheNile的農場更擁有「Demeter」及「COAE」世界最高等級雙重有機認證，所以爸媽們大可放心到不用預洗，就可以給你的寶寶直接使用！</p><p>放得入嘴　大豆蠟筆</p><p>除了常伴左右的公仔，寶寶的另一最愛，相信係任佢畫畫畫的顏色筆！一直以來，蠟筆大多以石蠟所製成，可曾想過放得入嘴的天然大豆，也可製成蠟筆（雖然完全無毒，但當然唔建議食佢落肚啦！）？EarthGrownCrayons大豆蠟筆創辦人Melissa，本身就很喜歡藝術創作，而且從小在農場長大，在一次偶然的機會下，創造了大豆蠟筆。<br>所選用大豆亦屬全天然產品，兼能100%自然分解及不含除草劑或殺蟲劑，非常適合兒童使用的蠟筆。另外所有EarthGrownCrayons的蠟筆，都是人手製作的，除了環保，外形亦巧見心思。而家長亦不須擔心大豆蠟筆的質素，小記實試後感，喺繪畫時十分流暢自如，孩子一定能隨心發揮創意！</p><p>牛奶膠樽變玩具</p><p>近年環保意識抬頭！大家都應該知道，一般塑膠在大自然中，其實很難分解；TinyFootprints最近就從美國引入了GreenToys，由佢所生產的每一件塑膠玩具，都是100％由回收牛奶膠樽的「再生塑料」製成；好處係原膠料已經過特別處理，可以自然分解之餘，亦絕對沒有雙酚A、聚氯乙烯，或鄰苯二甲酸鹽等化學成份！<br>此外，由GreenToys所製的玩具，亦絕對搵唔到金屬軸，而所有煮飯仔玩具，亦符合美國FDA食品接觸規範，的確安全環保得徹底。</p><p>a.iKINDOF<br>（ http://ikindof.com/store/） <br>b.TinyFootprints<br>（ http://tinyfootprints.com/） </p></body></html>
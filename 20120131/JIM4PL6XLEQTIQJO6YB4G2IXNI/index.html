<html><header><meta charset="utf-8"><title>黃婉曼賺快錢時薪過萬</title></header><body><h1>黃婉曼賺快錢時薪過萬</h1><p>黃婉曼與now香港台及now101台副總裁杜之克、馬啟仁等，昨日在柴灣出席拜神祈福活動，黃婉曼有份主持的節目《撳錢》，昨晚開始進行大革新，變為《撳快錢》，由原來的一小時濃縮為半小時一集，8條問題減為6條，獎金10萬則不變。黃婉曼說：「之前講嘢太快變咗講粗口，經過一年訓練，就算時間縮短，講嘢加快都唔怕會講錯嘢，反而覺得啱我路線，工作時間短咗但人工照舊，以前一星期做五日，家改為一星期做三日，雖然係月薪計，但計番時薪都有4、5位數㗎！」</p><p>杜之克唔過檔</p><p>有傳杜之克將會過檔無綫出任無綫電視業務總經理，補上陳志雲離職空缺，對此，杜之克否認說：「冇咁嘅事，我同好多台都有傾偈，好多間傳媒都做過，就係未做過無綫，我都希望有老闆睇得起。」<br>採訪、攝影：魯萍</p></body></html>
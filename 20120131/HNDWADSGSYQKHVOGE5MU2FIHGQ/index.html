<html><header><meta charset="utf-8"><title>一條西狗龍 - 陳也</title></header><body><h1>一條西狗龍 - 陳也</h1><p>龍年風水預測，還是有人向傳統風水佬問卜。學者專家伙拍傳媒秋後算賬，發現與其問道於盲（風水佬應該半數改名盲公陳），不如擲毫好過。<br>公字五五波，香港人不用擲骰都知，經濟大環境，不是香港作主，只要祖國親娘有些少唔聚財，香港特區再多幾個經濟金融教授唱好，都死水難救。香港好，中國要更好；中國好，香港要比其他省市更努力，討好貴賓。香港人不認同自己是狗，但飲食和零售業寧願做到隻狗咁樣，都好過拍烏蠅失業。做狗雖然唔啱聽，但左度右度，做狗還是比較自由，狗仔點都安樂過龍仔，不用搶龍床學位。狗竇也有狗竇的尊嚴，遠比活人住進棺材房有「身份」。狼狗夠架勢，嚇得窒北京狗。唐狗勝在是地膽，熟門熟路。兩種狗品，各有狗主like。龍年，政圈屬狗者，就算冇犯太歲，要攝太歲才有運行。事實上，整個政圈都應該當正係狗場扮，出得來行，做下死狗，蝕下底，才有後福。而宣揚核心價值的西狗龍，是今年最火紅的方位。西狗若然推倒重來，將文化中心改建為一條龍中介產婦中心，盡吸雙非，豬籠入水。兩相對照，對面海風水壞透了的門常開，等發霉好了。</p></body></html>
<html><header><meta charset="utf-8"><title>趣趣地：連迪加特練波重創</title></header><body><h1>趣趣地：連迪加特練波重創</h1><p>紅魔鬧門將荒！陣中嘅丹麥門將連迪加特（圖）今季演出穩定，表現更令一眾魔迷大讚。可惜，日前佢喺卡靈頓訓練場地練習時卻意外重創，並需由柺杖支撐離場，其傷勢似乎不輕。至於今季高價入魔嘅西班牙年輕門將迪基亞，上個星期踢完對利物浦場英足盃大戰之後，亦報稱身體不適，可能要休息一段時間。另外，坊間流傳咗一張疑似紅魔鬼下季嘅主場波衫，大玩格仔feel。</p></body></html>
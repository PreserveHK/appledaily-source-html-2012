<html><header><meta charset="utf-8"><title>借機宣洩<br>
普選變小圈子　呃盡港人心</title></header><body><h1>借機宣洩<br>
普選變小圈子　呃盡港人心</h1><p>一場選美投票遊戲，竟引發了市民苦苦追求全民普選的挫敗感大爆發，不少網民由港姐競選由一人一票變成小圈子欽點，聯想到香港民主的困局。有網民有感而發：「連一人一票選港姐都冇份，選特首等多100年都未必有！」</p><p>有評判是梁營中人</p><p>有網民誇張地形容，前天普選港姐爛尾是「本港民主最黑暗的一天」；有人說「TVB為阿爺發聲，叫香港人咪咁天真，擺明呃我哋又如何，係咁嫁（㗎）啦 ，假民主真造馬，吹咩！」有人更預言，2017行政長官普選最終會像今次港姐投票，是欺騙全港市民的大騙局。<br>有心水清網民發現，小圈子欽點港姐的五名評判之一，是青年事務委員會主席陳振彬，他是親中紅人，也是梁振英委任的副局長和政治助理遴選委員會成員，評選眼光可想而知。<br>時事評論員王慧麟在facebook上指，這是一場假民主、真小圈子的選舉鬧劇，暗喻本港的民主發展。他指港姐選舉由1972年首屆開始，一直是黑箱作業，由高層欽點，94年曾請當時港同盟立法局議員文世昌任評裁，但被批評是塗脂抹粉，自此港姐選舉再無民主派參與。<br>《蘋果》記者</p><p>蘋民洗版</p><p>Julia Fung：<br>就連一人一票選港姐（有篩選的假選舉）都唔得，更遑論要選特（首），真悲哀！<br><br>Poon Leong：<br>徹頭徹尾的騙局，前三甲已經由評委選出，好似特首選舉提名門檻一樣，根本唔係一人一票。另外白癡都會估到會有大量觀眾會在短時間內上網投票，點解沒有做足準備？預示著（着）將來的普選也是騙局。<br><br>Wolf Li：<br>你試下（吓）市民得票率最高的係張名雅的話，你估仲會唔會死SERVER?<br><br>Cherry Yip  ：<br>有名你叫CCTVB，梗係唔會有真普選啦。<br><br>Dai Ching ：<br>自從「勁歌金曲」總季選這幾年結果匪夷所思，已經對cctvb 不存任何希望，接二連三爆出不合情理結果，再沒有認受性！<br><br>Jamie Chu：<br>呃收視啦，好多人睇足成晚都係為抽獎。<br><br>節錄自蘋果日報facebook留言</p></body></html>
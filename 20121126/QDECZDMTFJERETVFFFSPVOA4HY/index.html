<html><header><meta charset="utf-8"><title>異動空間：一拖破位睇九蚊 - 魏力</title></header><body><h1>異動空間：一拖破位睇九蚊 - 魏力</h1><p>消息指國際貸款人對希臘削赤的措施，已接近達成共識，意味希臘下周可獲吊命錢，唔使破產。歐元兌美元抽穿1.29，加上A股冇再插穿2000關，都利好市場氣氛。</p><p>強國樓市復蘇，但A股就衰足3年，有說股市唔得，資金轉去炒樓。不過，股樓從來是一脈相承，卻有先後之分，咁諗方向就明朗得多，A股明年跑贏樓市機會大，戰友可逐步收集安碩A50中國（2823），等出年食大茶飯！<br>中央公佈一號文件，「把農業科技擺上更加突出位置」，即係阿爺會呵護多啲，早排推介的天業節水（840）及中化化肥（297）固然可留意，但論基金的掃貨目標，首選仍是第一拖拉機（038）。<br>一拖主攻農業機械產銷，大中小型輪式拖拉機一應俱全，可謂提升農業產能的必要工具。首三季純利3.26億人仔，按年微增2.9%，每股收益37.81分，以今年經濟環境而言，業績算有貨交。以全年EPS為50分計，預測PE為11倍，仍屬偏低水平。<br>技術上，一拖已突破6.80元橫行區阻力，長期下降軌阻力位於7.40元，不排除會先整固再上衝，建議可現價先買一注，待後抽完成時再加碼，中線以15倍PE為目標，睇9蚊。<br><br>魏力<br> http://www.facebook.com/2012jason </p></body></html>
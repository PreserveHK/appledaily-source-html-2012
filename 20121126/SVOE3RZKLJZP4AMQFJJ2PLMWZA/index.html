<html><header><meta charset="utf-8"><title>被Edison阿徐鬧爆<br>黃浩：唔會再忍</title></header><body><h1>被Edison阿徐鬧爆<br>黃浩：唔會再忍</h1><p>徐淑敏丈夫黃浩（Kenny）是非多多，他聲稱手頭擁有食肆閉路電視拍下的藝人吸毒片段，警方有意聯絡他提供證據，與此同時，Instagram精陳冠希昨日轉貼徐濠縈上載黃浩大頭照，以及李璨琛太太留言數臭，一直希望大事化小的黃浩直言不會再忍。<br><br>徐淑敏老公黃浩在銅鑼灣經營的食肆近日被爆出有藝人在廂房吸毒，並給店中閉路電視拍下片段，黃浩聲稱曾遭人恐嚇。昨日徐濠縈在社交網站Instagram忽然貼上黃浩大頭照，關注她的友人都讚好，而李璨琛的太太梁志瑩卻留言鬧爆黃浩，她說：「職業：傷人，嗜好：博見報，副業：做人渣中之敗類。」陳冠希（Edison）轉貼截圖後又揶揄黃浩是「PK」，黃浩不甘被數臭，他表示對有關誹謗言論保留法律追究。</p><p>人妻藝人咀仔</p><p>徐濠縈的Instagram只接受相熟友人關注，偏偏Edison看到好友的貼圖卻轉貼了，令琛嫂和應鬧爆黃浩的說話曝光，Edison其後發現貼錯相，馬上刪走。黃浩昨日獲悉被辱罵，他在電話中說：「徐濠縈以前係我舖頭熟客，見到面我哋會打招呼，佢哋次次嚟我都畀折扣同優惠，我哋唔算深交，不過舊年佢同LMF成員嚟食嘢，事後唔知點解失常發晒癲話我哋收多咗錢，我只係食肆其中一個投資者，咁樣對我好唔公平，我又唔知乜事得罪咗佢。」<br>近日傳出黃浩食肆內有人在廂房吸毒，他說：「我曾經接過佢哋啲朋友打嚟恐嚇，仲話代為出頭，呢件事我已交警方同律師處理。」據知閉路電視拍下有已婚女藝人啪丸後咀仔，黃浩說：「我等警方通知會配合交出片段，呢排都有人透過朋友叫我唔好交出片段。不過發生咗咁多嘢，今次唔會再退讓同容忍。」</p><p>「行為好賤格」</p><p>黃浩不忿被徐濠縈貼相和琛嫂辱罵，他說：「佢哋行為下流卑鄙，大家邊有深仇大恨，點知佢哋越踩越埋嚟，尤其傳咗有片之後，有人叫我千祈唔好交畀警方，但我只會做合法嘅嘢。家仲貼咗我張相，我唔會再忍，邊個恐嚇我咪拉邊個，呢啲行為好賤格，如果我人身安全受威脅，我聽日就去報警，同警方講邊個叫黑社會恐嚇我。」<br>採訪：丁寧</p></body></html>
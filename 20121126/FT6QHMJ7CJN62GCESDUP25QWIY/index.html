<html><header><meta charset="utf-8"><title>中環在線：人保抄歌詞 - 李華華</title></header><body><h1>中環在線：人保抄歌詞 - 李華華</h1><p>近期新股紀念品幾有特色，茶餐廳送奶茶杯，賣床上用品就送床單，集資最多280億嘅今年新股王人保（1339）冇得送保單，就送隻印有青花瓷圖案嘅無線滑鼠，包裝盒上印有周杰倫首《青花瓷》歌詞，歌名好似好襯，但其實唔知關乜事，唔知有冇畀番版權費呢？人保子公司財險（2328）有首《營銷之歌》，點解唔用呢？咁咪仲襯！黃文邦攝</p></body></html>
<html><header><meta charset="utf-8"><title>女性化男生遭同學除褲欺凌</title></header><body><h1>女性化男生遭同學除褲欺凌</h1><p>跟校園鬼古一樣，不少成年人都有的共同回憶：一群同學鬧哄哄，把常現「蘭花手」的男生或蓄短髮的女生拉進廁格內脫褲除裙，為的是「拆穿」「我有的，你到底有沒有」。主流的「我們」或許多年後才猛然醒覺，這些反反覆覆的驗證，會成為同志們半生夢魘。<br>阿志下個月23歲，性覺醒來很早，念幼稚園時已矇矇矓矓發現自己留意男同學多於女同學，「男仔柴娃娃去蝦啲女仔，花好多心思整蠱異性，但我就比較文靜，唔係咁man」。小學一年級的第一天，身形矮小的阿志在操場散步，同班同學手牽手把他圍在中間，大叫口號，「心理上覺得好壓迫，係咁話我係『乸型』、『變態』、『基佬』，有啲可能係人講佢講，或者父母灌輸，佢哋自己都唔知咁講會令聽者受傷害」。<br>接觸新環境，小學生都愛尋找同盟，而排斥與自己不同的人，「我成日都俾人攻擊，少則一、兩個人，多則一班人，我覺得好無助，我同老師講，佢哋會話：『小朋友之間玩吓好平常』，原來唔公平嘅對待都叫正常」。隨着老師縱容，欺凌程度不斷升級，阿志形容，洗手間是校園中最令人恐懼的地方，「啲同學好好奇，除你條褲呀、剝衫呀，睇吓你係咪同佢哋自己一樣」。他再向老師投訴，老師覺得「雞毛蒜皮」、「浪費時間」，「轉頭仲話埋畀班主任聽，班主任捉我出嚟，喺全班同學面前鬧，叫我要安份守己，唔好製造咁多麻煩」。</p><p>向老師投訴反被罵</p><p>老師不喜歡他行為女性化，跟他說「男仔唔應該係咁」，又試過掌摑他，罰他與垃圾桶同坐九個月，又拒絕讓他當領袖生，「話我細粒，唔夠man，管唔到人」。日積月累的欺壓，令他失去了上學的興趣，「我唔想返學，返到去淨係想瞓覺，瞓咗覺就乜嘢都唔使理」。<br>他認為反歧視立法可以令校園環境大大改善，「老師可能都想支持同志，但唔能夠為佢做啲乜，立咗法就有明確指引，有效過空口講白話」。</p></body></html>
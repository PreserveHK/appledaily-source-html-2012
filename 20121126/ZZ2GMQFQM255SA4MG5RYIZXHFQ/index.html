<html><header><meta charset="utf-8"><title>求驗客手記：中場美路守龍救12碼</title></header><body><h1>求驗客手記：<br>中場美路守龍救12碼</h1><p>《喜》巴西中場菲臘比美路喺上個星期六成為咗歐洲球壇嘅新聞人物，因為呢名加拉塔沙雷球員喺加隊訪埃拉澤嘅土耳其聯賽中，臨危受命，於89分鐘串演門將，代替被逐嘅門將隊友梅斯拿把關；結果，佢仲喺90分鐘撲出咗埃拉澤嘅杜多根主射嘅12碼，協助加拉塔沙雷保住1:0嘅勝局，你話難得唔難得？</p></body></html>
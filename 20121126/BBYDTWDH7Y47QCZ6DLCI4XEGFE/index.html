<html><header><meta charset="utf-8"><title>崩牙駒死對頭　遇襲後首曝光　<br>街市偉秘密來港　否認避難</title></header><body><h1>崩牙駒死對頭　遇襲後首曝光　<br>街市偉秘密來港　否認避難</h1><p>【濠江詭變】<br>【本報訊】被形容為「澳門教父」的「崩牙駒」尹國駒出獄進入倒數，澳門黑道風起雲湧；隨着其軍師石岐嘟日前被捕，外界更關心崩牙駒昔日愛將、仇敵的一舉一動。《蘋果》追查得悉，90年代與崩牙駒勢成水火的猛人「街市偉」吳文新，今年6月遇襲重傷，甚至傳出死訊，惟當外界以為他仍在留醫時，原來街市偉日前撐枴杖秘密來港。他否認避開崩牙駒，並謂：「我冇需要避佢！」</p><p>今年6月在自己賭場餐廳離奇遇襲的街市偉，當時被送到山頂醫院搶救，據知雙腳骨碎，傷勢嚴重。及至8月更曾傳出其死訊，其後證實誤傳。至9月他藉上市公司奧瑪仕（959）的股東大會，踢走前女友陳美歡及其黨羽重掌奧瑪仕，但一直未有露面，外間以為他仍在養傷。<br>惟本報得悉，街市偉早前秘密來港。記者連日守候，終於在上周四發現街市偉行蹤。身為一代梟雄的他看似蒼老不少，傷勢亦未康復，要靠枴杖步行，甚至要司機及年近50歲的紅顏知己攙扶，據知她叫Jackie，曾與街市偉反目，近期復合。</p><p>補領身份證料長期留港</p><p>當日下午2時許，街市偉離開奧馬士位於尖沙嘴的辦公室，與Jackie乘坐集團的豪華七人車前赴鯉魚門。到埗後他撐着枴杖沿海旁散步，其間與陪伴在側的司機及Jackie說：「呢度變咗好多啦……完全唔同晒！」司機則回答：「梗係啦老闆，你真係好耐冇返香港喇。」<br>在香港黑道打出名堂的街市偉，逗留約半小時懷緬昔日情懷後，便到觀塘人事登記處，在Jackie陪同下走到櫃枱，向職員表示遺失香港身份證良久，亦未有留港，如今希望補領。職員最後向他發出一張臨時身份證，據悉街市偉此舉是打算長期留港。<br>記者趁機上前訪問，他最初掩臉抗拒及由司機擋駕，直至看見攝影機拍攝，他馬上把枴杖交給身旁司機，顯然不想給傳媒影到強人弱者的一面。經記者多番游說，他首肯邊行邊談，以證腳傷接近痊癒。</p><p>「澳門治安唔會有問題」</p><p>對於外間指他在宿敵崩牙駒釋放前秘密來港，似有「避難」之嫌，街市偉馬上否認：「我今次返嚟香港係為公司業務，唔係大家想像中要避開某人！」有指崩牙駒出獄後，澳門或再現回歸前槍林彈雨的亂局，街市偉卻斬釘截鐵說：「澳門治安唔會有問題，唔需要擔心！」<br>他更強調，今次回港與數月前在澳門遇擊而來港暫避無關，繼續堅稱他剛重掌的奧瑪仕「好多發展……你遲啲睇公司通告啦！我返嚟真係想搞好公司業務。」暗示奧瑪仕將有所動作。<br>當談及已經反目、被指與他遇襲有關的前女友陳美歡時，街市偉顯得不耐煩，馬上返回七人車，記者繼續追問有關他一對子女並非親生的「戴綠帽」傳聞，他即敷衍說：「冇咁嘅事！」更命司機驅車離去。</p></body></html>
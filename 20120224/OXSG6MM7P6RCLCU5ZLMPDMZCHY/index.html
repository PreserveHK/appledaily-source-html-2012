<html><header><meta charset="utf-8"><title>大廚：雪花似奶走出嚟</title></header><body><h1>大廚：雪花似奶走出嚟</h1><p>【本報訊】究竟這些外表雪花均勻的廉價牛扒，味道如何？記者將這3款牛扒產品，連同1款冰鮮去骨牛小排，交予曾在酒店當大廚、有逾20年入廚經驗的梁偉灝試煮。</p><p>料由次等牛肉加工</p><p>他說，3款廉價外貌與無經加工的去骨牛小排有明顯分別，「牛柳嘅色唔多似，啲肉又好散，形態又唔似；西冷嘅雪花好似奶咁走出嚟，感覺有啲怪；肉眼個外形似壓縮過。」<br>梁偉灝先後煎熟這4款牛扒，煎的時候，3款廉價牛扒亦有牛肉香味，煎好的樣貌亦較解凍時討好。梁偉灝試吃後表示，3款廉價牛扒以西冷最好，亦較爽口；肉眼亦充滿油，但欠缺天然的油香；牛柳則有牛肉味，但似牛仔肉多於牛柳，肉質亦略嫌韌。他相信，這3款都是牛肉，亦不是碎肉重新合併而成，較大可能只是次等牛肉加工而成，「幾十蚊，可以接受啦。」不過，若與去骨牛小排比較，口感明顯有分別，牛小排肉質明顯彈牙及有牛肉香味。他說，這類去骨牛小排價錢亦不算太貴，適合買回來打邊爐或煮一口牛肉。</p></body></html>
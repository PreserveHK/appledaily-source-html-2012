<html><header><meta charset="utf-8"><title>花絮：閃卡炒至15萬</title></header><body><h1>花絮：閃卡炒至15萬</h1><p>英雄莫問出處，不過「瘋哥」成名後，好多人都話當日唔要佢嘅勇士走寶。有位球迷獨具慧眼，月初以1,000美元（約7,780元港元）買入一張「林瘋」出道時的閃卡（圖），卡面見到佢身穿勇士波衫，一臉孩子氣，短短幾個星期，張閃卡已升值20倍，ebay叫價高達兩萬美元（約15萬港元），呢位球迷仲好有信心張卡會炒上5萬美元，真係好搵！</p></body></html>
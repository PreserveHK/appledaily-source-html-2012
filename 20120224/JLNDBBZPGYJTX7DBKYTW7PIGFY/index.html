<html><header><meta charset="utf-8"><title>宅錄：貓狗大換毛　梳走Bad甩</title></header><body><h1>宅錄：貓狗大換毛　梳走Bad甩</h1><p>春天換季，家有貓狗者，相信一定對「甩毛飛」呢個名深痛惡絕！無他嘅，一屋都係毛，不停打噴嚏；唔使好似金剛咁求神醫，獸醫話只要勤梳毛，唔使等七七四十九日都有得救！<br><br>記者：陳家蕊<br>攝影：陳盛臣<br>Model：Meow@PureModels<br>鳴謝：動物醫療中心（27613149）</p><p>甩毛狗鬥一番！</p><p>春天甩毛好正常！</p><p>動物醫療中心的劉懿嫺醫生話，近期大家的貓狗可能會勁甩毛！皆因春天回暖、開始換毛。不過有些貓狗主人會話，我屋企隻寵物一年四季都不停甩毛喎！而且仲好擔心係咪染咗皮膚病：「毛髮脫落好多時跟品種有關！例如貴婦狗，幾乎不會換毛；不過某些品種的狗會有兩層毛，例如雪橇，底層是短毛，外層毛會甩得較密和多。」所以狗狗大量甩毛未必係皮膚病，只要換毛時沒有局部脫毛，或者出現禿斑就不用擔心！</p><p>梳走死毛　唔再甩！</p><p>知道甩毛無可避免，咁點先唔使佢通屋飛，方法好簡單，就係勤啲幫貓狗梳毛，將死毛梳走咪唔使甩囉！犬之舍負責人Michelle：「如果唔將啲死毛梳走，喺幫佢哋洗澡的時候，底層死毛好難乾透，咁就可能造成皮膚病！」需知毛刷都有分長或短毛貓狗使用，所以搵個好毛刷，真係唔慳得！</p><p>Michelle達人教路!</p><p>針對毛色洗毛液</p><p>貓狗患上皮膚病的原因多數是生活環境所造成（如食物敏感）；因為天氣轉變或對致敏原產生過份反應，就會出現痕癢、紅腫等迹象。主人應多加注意。人洗頭都會因應髮質而用唔同洗頭水，貓狗所用洗毛液亦同樣道理！有啲洗毛液仲可針對毛質！</p><p>查詢:</p><p>a.犬之舍（27139997）<br>b.PattyHouse（25042298）</p></body></html>
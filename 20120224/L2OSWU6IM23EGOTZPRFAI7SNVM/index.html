<html><header><meta charset="utf-8"><title>宅錄：超合金筷之魂</title></header><body><h1>宅錄：超合金筷之魂</h1><p>筷子！兩根小棍，結構簡單，但就係我國一大發明；史料記載，早在三千多年前新石器時代就已經有筷子，好多人推測當時人是為了食火烤食物，又不想燙手而發明，自此奠定了中國人飲食文化！<br><br>記者：陳家蕊<br>攝影：黃子偉<br>Model：Paris@PureModels</p><p>抵受200℃高熱</p><p>喺香港，常見有酒樓膠筷、雲吞麪檔竹筷，同跟飯盒甩皮甩骨嘅軟木筷，至於早年被禁嘅象牙筷，更早已名存實亡！筷子素材真係就咁簡單？筷子專門店——筷之藝就話唔係囉！<br>超合金筷子！驟眼睇，你會以為淨係尾部金屬部份先係合金，實際用落，發現黑色部份都滲出陣陣凉意，竟然係採用全金屬設計！佢可以承受超過200℃熱力，放入洗碗碟機完全唔成問題，另外合金筷子唔吸水又耐用，好可能用到一世，絕對符合環保原則！合金唔係機械人專利囉！</p><p>矜貴手選　清明上河圖</p><p>古人所用的一對筷子，原來已經可以彰顯咗佢嘅身份地位！皇帝御筷會釀上純銀製的頭，以測出食物是否有毒；達官貴人則用金筷，或以質優木筷鑲上玉石等雕飾。筷之藝負責人林小姐就話當中尤以烏木筷子最矜貴，用來送禮更覺體面；「筷」與「快」是同音，所以送筷子有送快樂及快生貴子的意頭，故非常適合做生日及結婚禮物。</p><p>結婚筷選</p><p>可愛玩味　變種大衣夾</p><p>唔講唔知，現代的科學指出，長期用筷子，可使人手指靈活、頭腦更聰明！所以有諗頭嘅設計師，再想出充滿難度與玩味嘅筷子，希望大家再聰明啲！</p><p>筷知識</p><p>為何有啲筷子頭好尖，有啲係圓頭呢？原來圓頭的是中國款式，方便食飯，而尖頭的則是日本款式，方便他們食用魚生。</p><p>查詢:</p><p>a.筷之藝（22593902）<br>b.集雅廊（25218686）<br>c.G.O.D（27845555）<br>d.Homeless（29978192）
</p></body></html>
<html><header><meta charset="utf-8"><title>挑戰九層窩夫　碟剩雪糕汁無免費女大胃王投訴「甜牙牙」搵笨</title></header><body><h1>挑戰九層窩夫　碟剩雪糕汁無免費<br>女大胃王投訴「甜牙牙」搵笨</h1><p>【本報訊】45分鐘內吃完九層窩夫巨無霸，可免收費用兼獲頒證書！自認「大食」的20歲大學女生日前往旺角甜品舖「甜牙牙」「挑機」，結果在限時一分鐘前食完整個窩夫，卻被店員指她沒有飲下溶掉的雪糕不算完成，需要收錢。事主不滿「雪糕汁都要舔埋」的規定，認為店舖搵笨。<br>記者：徐雲庭、譚志輝</p><p>挑戰九層窩夫的20歲李小姐就讀大學二年級，是朋友眼中的大胃王。朋友得知旺角廣華街三號「甜牙牙」甜品店有挑戰窩夫巨無霸活動，遂叫她參與。李女本周二（17日）下午2時許，偕友人正式到甜牙牙挑戰，點了九層窩夫巨無霸。<br>該巨無霸售160元，餐牌上寫明：「挑戰者必須於限定45分鐘完成整個巨無霸，未完成者必須付全數哦！完成者免費兼有Cert（證書）！」該九層窩夫每層夾雜不同生果、忌廉、朱古力餅、朱古力醬、糖漿及杏仁碎，面層有兩球大雪糕及鮮果。</p><p>燒焦窩夫難以入口</p><p>李等了75分鐘後店員端出九層窩夫，她先將面層兩大球雪糕移到另一隻碟，方便一口雪糕送一口窩夫食用。其間她吃了半塊燒焦窩夫後，覺得「好難入口，一路食想作嘔」。李曾要求店員替她更換，店員另給她一整塊，「我已經食咗半塊，所以我搣番一半冇食！」最終她在44分鐘食完整個窩夫，但店員指碟子剩下溶掉的「雪糕汁」，她沒飲下故未算完成要付款160元，李無奈埋單。<br>她事後越想越不忿：「冇可能要人飲埋啲溶咗嘅雪糕，小朋友都知雪糕溶咗已經係壞咗唔食得！食唔晒輸咗要畀錢我接受，但我喺限時食晒，話我冇飲埋啲垃圾就唔公道！」她事後患了腸胃炎屙足兩日。</p><p>食客挑戰輸多贏少</p><p>本報記者昨日向該店姓陸女經理查問，她指巨無霸產品在店東於區內開設的另一間甜品舖已推出約兩年，有不少食客曾挑戰，輸多贏少，但從沒出現紛爭。她向店員了解後，稱女事主當日食剩一塊半窩夫，屬挑戰失敗。但到底誰是誰非，無法證實。<br>消委會不評論個別事件，但呼籲食肆應列明挑戰細則，避免爭拗。律師梁永鏗指出，食肆餐牌一般需用仔細列明何為「食晒」，只要合情理，「剩番兩三滴」都應算完成。香港餐務管理協會主席楊位醒認為，此類活動主要是食肆的招徠手法：「搞呢啲活動計晒數，冇蝕底，十個挑戰有兩個得，佢都賺八個！」他提醒消費者要量力而為，避免得不償失。</p></body></html>
<html><header><meta charset="utf-8"><title>電台版盛女明開咪Winnie升級做主持博鬧</title></header><body><h1>電台版盛女明開咪<br>Winnie升級做主持博鬧</h1><p>【盛女大追捕之踩入電台】無綫節目《盛女愛作戰》前晚播映完畢，當年構思該節目的陳志雲，明日在商台炮製名為《大龍鳳》的《盛女》電台版，邀請盛女Bonnie、人生教練Winnie和Eva任主持，志雲更歡迎聽眾致電節目鬧Winnie，因為這樣才夠爭議性。</p><p>盛女Bonnie、Mandy聯同導師Eva和MeiLing等，前晚接受商台節目《光明頂》訪問。Mandy在節目中再否認曾鬧爆無綫：「希望節目完結後，大家可以關注其他事，呢排我都唔敢見父母，唔想佢哋受牽連。」</p><p>Bonnie唔吼嘉樂</p><p>深得網民讚賞的MeiLing則說：「我喺節目度失敗咗，無辦法滿足到Florence。」林曉峰（阿Lo）在節目尾聲現身直播室，原來他明日深夜12時30分起，將與Bonnie、人生教練Winnie和Eva主持《大龍鳳》。<br>阿Lo說新節目主題是圍繞兩性問題，每星期會邀請不同嘉賓出席，首周將邀請錢嘉樂，阿Lo笑指Bonnie將與哥哥相認，問Bonnie有否想過想結識嘉樂？她說：「有，其實我想同佢一齊上《千奇百趣》。」阿Lo追問Bonnie會否mark實嘉樂、又視他為筍盤？她說：「咁又唔好，阿哥又點可以呀？如果係咁我另外有對象。」<br>陳志雲則對Bonnie說，男友最好是余文樂，丈夫最好是陳志雲，Bonnie聞言後本再想發表偉論，但卻被寸「有乜嘢男人係唔鍾意？」最後Bonnie只說：「對女性唔尊重嘅男人咪唔鍾意。」<br>問志雲會否擔心有人致電節目鬧Winnie？他說：「最好啦，因為有話題有爭議性，最緊要理性討論，和諧唔係700萬人講同一句說話。」<br>採訪：王崇穎　攝影：仇志德</p></body></html>
<html><header><meta charset="utf-8"><title>張智霖教囝囝飲酒</title></header><body><h1>張智霖教囝囝飲酒</h1><p>張智霖（Chilam）、羅苡之與未婚夫陳志健、陳淑蘭等前晚現身澳門銀河洋酒派對，Chilam說自己是千杯不醉：「我好飲得，酒品都好，醉咗都係瞓覺，唔會發脾氣，我嘅酒腳有蔡一智同黃柏高，女嘅朋友飲得就係伍詠薇。我又試過斷片同要做好多善後工作。」Chilam坦言囝囝魔童都嘗試飲酒：「啤酒、紅酒都畀滴佢飲等佢知係乜味。」<br>蔡一智將再做父親，問Chilam與袁詠儀有否追B計劃？他說：「理想有兩個，但呢啲係天意，都有小朋友，唔心急，隨時都可以再有。」此外，陳淑蘭是基督徒，問她對婚前性行為的看法，她說：「我五十、五十，都好迷茫，冇伴侶畀我做呢樣嘢。」<br>採訪：林嘉慈　攝影：黃偉雄</p></body></html>
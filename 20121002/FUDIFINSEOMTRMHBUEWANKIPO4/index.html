<html><header><meta charset="utf-8"><title>紅Phone：iPhone 5回收價再插水</title></header><body><h1>紅Phone：iPhone 5回收價再插水</h1><p>自從首日表現高收$8,800（16GB）之後，iPhone 5的回收價便一直插水！究其原因，先達Sales解釋，主因係今次上網、上台出機容易咗，而且大家也明白，16GB最受回收商歡迎，所以供應數量激增，令回收價不斷咁插、插、插！例如黑、白色16GB，現時已跌至$7,500至$7,600就有交易；而32GB和64GB更慘，分別大減至只有$8,300和$8,800，連$1,000差價都無！Sales還建議各位，如果仲諗住買機即放嘅話，暫時最好還是選購16GB黑機，事關白色太多貨，可能又再出現黑機價高於白機嘅情況。</p></body></html>
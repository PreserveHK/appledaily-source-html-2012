<html><header><meta charset="utf-8"><title>家居環保大掃除<br>天然清潔劑僱傭讚好</title></header><body><h1>家居環保大掃除<br>天然清潔劑僱傭讚好</h1><p>【環保地帶】環保從生活開始！一群60後師奶化身「環保姨姨」，組成一隊「家居環保清潔隊」，為實踐及支持環保，一眾姨姨更拒絕使用化學清潔劑，為免清潔時皮膚受損或吸入臭味氣喘，她們更利用自製天然清潔劑替僱主清潔家居，提倡綠色清潔文化。　記者：陳詩雅</p><p>香港婦女勞工協會的活動助理何姑娘，曾是全職清潔女工，有多年清潔家居的心得，長期接觸化學清潔劑讓她深受其害，「漂白水、生粉、萬潔靈，以前成日用，但好快出事」。伴隨而來的主婦手、痕癢、甩皮已習慣了，就算帶上手套都沒有改善，她呻道：「雙手冇晒油脂。以前試過10隻手指貼晒膠布，唔敢畀親戚睇，惟有縮埋隻手。」看西醫，塗類固醇亦難根治。何姑娘深信天然清潔劑是救星，「搏晒命去搵、去學點整天然清潔劑」，她又到協會參加環保學習班和綠色學堂，「邊做邊學，好想搵到方法去改變，搵適合人用，又冇刺激性嘅清潔劑」。</p><p>給基層婦女工作機會</p><p>經過努力付出，及得到僱主的肯定，令何姑娘更有信心繼續推展綠色清潔，曾有僱主讚道：「好好喎！冇咁大陣味。」不過，也曾出現美麗的誤會，「佢哋（僱主）聞唔到陣漂白水味，仲以為我求其抹或者唔乾淨」。姨姨隊員小清（48歲）為幫補家計擔任兼職，過去她也曾任全職清潔工人，也受過化學清潔劑傷害皮膚，令她痕癢萬分，「一聞到陣味就咳唔停，賺嘅錢都攞晒去睇醫生。」她無奈地說。為生活，小清連手指也變形，她的家人看到感心痛，「改用環保清潔品我就唔再咳，啲老闆又好滿意，真係雙贏」。何姑娘指姨姨打掃後，會給僱主填寫意見表，滿意與否都可反映，力求改善。「熟客都係愛環保嘅人士，仲有就係支持弱勢嘅基層婦女，畀佢哋多啲工作機會」。何姑娘說，每逢農曆新年都是姨姨最繁忙的時候，「好似今個暑假，有工冇人做，原因係我哋學員一定要通過晒考試培訓先得，唔係隨時可加入，要識得環保同相應嘅清潔技巧」。何姑娘和小清異口同聲說：「有位智障人士嘅屋企，淨係廚房都洗咗三個鐘，我哋都係好仔細咁洗。」過得人過得自己，環保姨姨絕不馬虎！該會自2006年起推行「環保姨姨──社區環保網絡」，成立女性綠色學堂、環保姨姨義賣場、家居環保清潔隊等一連串實踐綠色社區生活的活動。成為環保姨姨須參與學堂、培訓、實習和考試，完成後才可承接工作。目前該會共提供10名環保姨姨空缺，時薪70元。查詢電話：2790 4848環保姨姨社區環保網絡網頁： http://www.hkwwa.org.hk/project/info_200704.php社會服務◆報料熱線：2929  0000◆社會服務熱線：2990 8288◆蘋果日報慈善基金：2990 8688◆電郵：mailto:sservice@appledaily.com◆傳真：3711 2468◆網址： http://charity.appledaily.com.hk </p></body></html>
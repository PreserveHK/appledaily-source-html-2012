<html><header><meta charset="utf-8"><title>隔牆有耳：林鄭未走記者唔准郁 - 李八方</title></header><body><h1>隔牆有耳：林鄭未走記者唔准郁 - 李八方</h1><p>狼振英上場百日，唔單止打壓示威遊行嘅空間，仲將香港傳媒嘅採訪空間越縮越細。好似噚日政府舉辦嘅十．一酒會咁吖，政府為咗唔想畀記者走近狼英，新聞處事前已經同記者講明，狼英一日未走，記者都唔可以走出個採訪區。記者聽到呢一點，已經好鬼㷫。點知新聞處更臨時向記者「加監」，酒會期間再通知話，要等埋政務司司長林鄭月娥離開，大家先可以離開採訪區周圍走，結果成班記者被迫困喺採訪區成一粒鐘，只係可以無雷公咁遠距離影到幾千人喺度行來行去。記者當然有投訴，為乜要等林鄭走咗先郁得？新聞處堅持按慣例都係要等埋政務司司長離開先放行，承認個別官員離場時間較原定時間遲，所以先要記者等多一陣。言下之意莫非係嫌林鄭走得太遲？</p></body></html>
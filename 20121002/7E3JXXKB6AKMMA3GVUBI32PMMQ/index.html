<html><header><meta charset="utf-8"><title>之之被逼走後門</title></header><body><h1>之之被逼走後門</h1><p>《上海》<br>見慣大場面嘅大美人關之琳（之之）早前喺上海出席活動，之後個公關為咗佢唔被騷擾，就急急帶之之走後門離開，不過內地記者都好醒，一早就企定定等佢出嚟。之之一出到門口發現大班記者喺度，佢表現好淡定，全程微笑，反而班公關好似見鬼咁，係咁拉住之之走，呢啲咁冇儀態嘅事，之之梗係唔同班公關癲啦，一於企定定畀記者影夠先至搭電梯離開。　<br>撰文：李森</p></body></html>
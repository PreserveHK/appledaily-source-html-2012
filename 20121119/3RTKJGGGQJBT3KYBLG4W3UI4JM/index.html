<html><header><meta charset="utf-8"><title>剩菜製成肥料缺乏農場接收</title></header><body><h1>剩菜製成肥料缺乏農場接收</h1><p>【白費心機】<br>環保組織綠領行動過去一年在屯門推行廚餘回收，住戶收集廚餘製成肥料，用於社區農圃。總幹事何漢威指政府一直扼殺本地農業，將來即使加快回收廚餘，亦擔心將來欠缺農場接收肥料。他直言：「成條產業鏈斷咗，肥料唔可以用落社區到，其實農業對減少廚餘有極大作用。」</p><p>綠領行動過去一年在屯門居屋兆麟苑推行廚餘回收計劃，住戶製成肥料可用於社區農圃。</p><p>將來每日有50噸
</p><p>58歲家庭主婦尤太種了菜心、芥菜，她讚揚肥料效果極好，「用廚餘水淋菜效果好好，幾日後咁快咁大棵又青綠」。另一主婦布太指收集廚餘後，每日丟棄的垃圾數量減少近半。<br>何漢威指兆麟苑廚餘回收計劃僅30戶參加，但社區農圃仍未能消化居民製造的堆肥，部份要轉送屋苑作綠化用途。他指政府未來在小蠔灣和沙嶺建立廚餘處理廠，每日處理500噸廚餘，最後能轉化出50噸肥料，擔心肥料未能得到最佳運用。<br>何漢威表示：「如果冇咗農場接收肥料，我諗政府要處理都幾麻煩。」他以粉嶺馬寶寶社區農場為例，每兩周便能消耗一噸肥料。<br>本港過去透過農業減少廚餘，例如魚蛋廠的魚頭魚尾回收做成餿水，轉賣予豬農、雞農。隨着政府減少豬牌和禽流感影響，豬農、雞農數目大減，回收廠因餿水需求下降而倒閉，廚餘最終運到堆填區。<br>《蘋果》記者</p></body></html>
<html><header><meta charset="utf-8"><title>中環在線：<br>柯大俠　肉酸連任 - 李華華</title></header><body><h1>中環在線：<br>柯大俠　肉酸連任 - 李華華</h1><p>國際資源（1051）股東用票抗議！公司噚日開股東會，主席趙渡同獨立非執董柯清輝尋求連任，竟然分別有41.8%同33.7%股東反對，雖然議案獲通過，但話晒兩位喺財經界有頭有面，咁多股東唔like，點都要關注啦。</p><p>國際資源股價不濟</p><p>睇番國際資源09年股東會相同議案，反對趙渡同柯清輝連任，唔夠1%，因乜事今次股東咁大反應？單睇過去一年，公司又配股又印尼礦場停產，股價單日跌超過一成都見過好幾次，心血少啲都嚇親，難怪班股東唔妥。<br>近排都有唔少股東用票表示對董事嘅不滿，好似新世界發展（017）創辦人彤叔孫女鄭志雯、新地（016）郭炳江連任時都有超過兩成人唔like，董事們真要警惕吓！</p></body></html>
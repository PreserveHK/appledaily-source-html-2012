<html><header><meta charset="utf-8"><title>隔牆有耳：<br>大磡村做騷　嫻姐發火鬧政府 - 李八方</title></header><body><h1>隔牆有耳：<br>大磡村做騷　嫻姐發火鬧政府 - 李八方</h1><p>電影界希望將大磡村變電影工業園，但呢件事傾咗五、六年，塊地仍然曬緊太陽。工聯會陳婉嫻噚日聯同商務及經濟發展局局長蘇錦樑，以及香港電影工作者總會會長吳思遠，實地視察大磡村。吳思遠借口碑甚佳嘅李安新電影《少年Pi的奇幻漂流》，批特區政府做事慢吞吞，話李安返去家鄉台中拍呢套戲，當地政府大開方便之門；反觀港府批塊地畀電影界就拖足咁多年，業界嗌晒救命，嫻姐亦發火，鬧政府唔應該一味拖字訣。</p><p>聽到大導演發火，蘇錦樑依然你急我唔急咁款，打官腔話稍後會就大磡村發展諮詢黃大仙區議會。吳思遠話對此見怪不怪，又警告政府再唔發免費電視牌，就變無能政府。</p></body></html>
<html><header><meta charset="utf-8"><title>聖誕送大禮：甜爆聖誕　杏仁糖做大餐</title></header><body><h1>聖誕送大禮：甜爆聖誕　杏仁糖做大餐</h1><p>臨近年尾，聖誕佳節氣氛濃厚，一頓豐盛的大餐，不但讓一家人共敍天倫，亦為各情侶多添一個難忘的回憶。無論華人西人，聖誕期間總免不了要過口癮，不少餐廳都已為大家準備了各具特色、老少咸宜的聖誕大餐，還未訂位的你，就梗要落足眼力啦！<br><br>記者：歐陽曉思<br><br>攝影：陳盛臣、楊錦文、陳永威　模特兒：Benson、Candice</p><p>X'mas糖果王國</p><p>每年跟家人計劃聖誕大餐，大家總會一臉惘然，總覺得各大食肆供應的聖誕餐都千篇一律，沒有新意，不是龍蝦就是火雞，想吃個特別一點的聖誕大餐？今年帝景酒店帝景軒決定搞搞新意思，與「樂加杏仁糖」攜手合作，炮製多款甜點與熱葷，自助餐的部份收入更將捐予「香港世界宣明會」，吃聖誕大餐之餘又可行善，何樂而不為？<br>話明是「樂加杏仁糖」聖誕自助餐，主題甜品當然是亮點，小記首選樂加杏仁糖乳酪酥盒，外形的的骰骰，原來師傅將杏仁糖碎加入自家製乳酪中，再注入酥盒內，令味淡的乳酪添上絲絲甜味。而滿佈杏仁糖粒和脆杏仁片的雲石芝士蛋糕也是必試之選，蛋糕餅底加入杏仁糖碎製成，外層鋪上脆杏仁片，口感卜卜脆，芝士迷最愛。杏仁糖脆卜卜，配脆果撻效果會點？原來真係脆上加脆，脆撻上塗上杏仁糖漿，放入鮮果及比利時朱古力，帶來焦糖般香脆口感，和杏仁糖咖啡慕絲等主題甜品，打造出一個普天同慶的甜品王國。<br>以為只得甜品？錯！大廚亦將杏仁糖用於主菜上，像樂加杏仁糖番茄水欖焗龍蝦，大廚將龍脷魚片捲入杏仁糖碎、黑水欖與番荽碎煮熟，醬汁亦加有杏仁糖，入口卻一點也不甜膩。此外，聖誕自助餐其他主菜也相當有睇頭，香港人愛海鮮，冷盤有肥大肉甜的法國黃金螺及藍青口、肉質鮮嫩的凍大蝦及阿拉斯加蟹腳等，嗜海鮮必吃。精采熱葷則包括白酒煮青口、意式芝士焗帶子、燒羊鞍卷、燒帆立貝、香辣蒜茸烤蠔及香烤羊架等，令人垂涎欲滴，惹味可口。聖誕節又怎少得應節美食？推介紅酒燴和牛面頰，經慢火燴煮兩小時，肉質嫩滑入味，賣相及味道皆一流。其他美食如烤火雞、烤肉等亦值得一試，每位客人更獲贈香煎鵝肝及芝士焗龍蝦各一客，以美食增添熱鬧的氣氛。平安夜及聖誕節當晚，餐廳更會安排派對玩意、聖詩獻唱、聖誕老人到訪等活動助興。節日期間小朋友更可於聖誕場景前拍照留念，留下一個美好的回憶。</p><p>聖誕節及除夕自助晚餐</p><p>日期：12月24日至26日、12月31日及2013年1月1日<br>收費：$538（成人）、$338（小童）</p><p>帝景軒（3716 2898）</p><p>地址： 荃灣汀九青山公路353號帝景酒店二樓</p><p>六道菜意式海鮮餐</p><p>香港作為世界聞名的「美食天堂」，食聖誕大餐除了自助餐，英、美、德、法、意國等節日菜式，其實各有千秋。意大利人最重視家庭，眾多節日當中，聖誕節是最受意大利家庭重視的。不過大家知道嗎？其實意大利人在聖誕節有個習俗，就是在平安夜享用七道菜海鮮盛宴，因為古羅馬天主教有個禁食傳統，在特定日子禁止信徒食用肉類，虔誠的教徒會進食魚類代替肉類。為何要吃七道菜這習俗的起源眾說紛紜，如羅馬天主教聖典的數目、聖經五餅二魚的故事、甚至七宗罪亦是其中的說法，所以香港不少正宗的意大利餐廳也會跟上這個傳統，剛開業的Segafredo也不例外，堅持意大利人聖誕節不吃肉的傳統，以海鮮作主菜，由小食前菜、餐湯到主菜，均以海鮮做主打，包括蟹肉粉卷、龍蝦和海鱸魚等，甚具特色。<br>當中我比較喜歡意大利蟹肉粉卷配鵝肝番茄醬，這道菜式是意大利的傳統家庭式小食，師傅用意大利麵粉皮包裹着北大冰洋藍蟹肉，蟹肉肉質鮮甜厚肉，再配上矜貴的鵝肝，聽到也令人食指大動！另一味主菜香草麵包糠焗海鱸魚配冬日薯菜伴青檸忌廉，也做得非常精緻，他們先用上香草，蒜茸及牛油來為海鱸魚調味，師傅在烹調的過程中，把魚煎香使魚身外層變脆，再加上脆卜卜的麵包糠，使海鱸魚變得更為香脆，這種先煎後焗的煮法為海鱸魚帶來的雙重口感，真教人一試難忘，所以話，誰說聖誕大餐一定要食火雞，食海鮮也相當不錯！</p><p>Segafredo Zanetti Espresso Ristorante．Bar（2881 8667）</p><p>地址：銅鑼灣記利佐治街19號名店坊1樓3、5及7號舖<br>收費：六道菜聖誕及除夕餐$498/位<br>供應日期：12月24日、25日及31日</p><p>主打環保美食
</p><p>聖誕節家家戶戶開P食大餐，再加埋聖誕禮物，似乎唔太環保。沙田麗豪酒店便以綠色聖誕為主題，酒店內的四間餐廳及兩間酒吧，齊齊推出一系列環保低碳的節日美食，讓你大快朵頤之餘，又能讓大家營造一個有氣氛又環保的綠色聖誕！個人首選味房居食屋的和風半自助晚餐，必推介網燒有機三文魚伴蒜香牛油燒珍寶帶子，師傅選用挪威三文魚及澳洲帶子，兩款均為可持續發展食物，愛綠色生活的朋友可以食得更放心！此外還有多款有機三文魚及龍蝦美食，包括刺身及壽司、冬日火炙壽司、卷物、沙律野菜、爐端燒、天婦羅及熱食等全晚無限供應，最適合愛吃日本菜的朋友！<br>至於主攻西餐廳意廊，除應節食物外，晚餐更推出多款的菜式，大廚推介有機薯仔配西班牙風乾火腿以及美國特級牛柳伴法國邊豆、 迷你番茄及黑松露薯餅配鴨肝醬汁，另有節日燭光晚餐及其他意式美食。若想Relax一下，亦可以享受濠餐廳的池畔燒烤Buffet，今次以鵝肝及和牛作主題，並用上自家種植的香草烹調，大廚特別製作出多款火辣辣美食，包括即叫即燒、任點任食鵝肝和牛池畔燒烤等，讓你今個聖誕盡享矜貴滋味。</p><p>濠餐廳</p><p>自助晚餐：6pm-8pm $498/位（成人）、$348/位（長者及小童）；8:30pm-10:30pm $528/位（成人）、$368/位（長者及小童）</p><p>意廊</p><p>愛低碳．寫《意》風情燭光晚餐$528/位</p><p>味房居食屋</p><p>和風有機半自助晚餐$398/位（成人）、<br>$278/位（長者及小童）</p><p>河夢</p><p>泰越低碳《辣》滋味晚餐$368/位<br>＊12月20日前預訂，味房居食屋可享六八折優惠，其餘餐廳可享七五折</p><p>沙田麗豪酒店（2132 1250）</p><p>地址：沙田大涌橋路34-36號</p></body></html>
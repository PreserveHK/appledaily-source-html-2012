<html><header><meta charset="utf-8"><title>應采兒未有孕發晦氣</title></header><body><h1>應采兒未有孕發晦氣</h1><p>應采兒前晚孖住丈夫陳小春過澳門出席好友旗下德晉集團五周年晚宴，應采兒寧願挽着老闆好友也全程不肯跟丈夫合照，小春更等太太做完訪問才現身採訪區。應采兒解釋自己再發育高過小春，怕合照令小春無自信；小春笑指跟太太嘈交不咬弦。<br>問應采兒夫妻檔接工作是否酬勞收貴一點，她說：「我哋唔會，但佢好介意俾人覺得等錢使咁，總之廣告價錢吸引會考慮，拍戲就唔會。」今年他們減少工作，全力造人，問到是否成功？應采兒說：「我都想，點解未有，好嬲，一個月先見一日，若果我去內地探班，全世界都知我哋做乜，喺壓力下反而冇。」小春也直認：「要做都做晒，好努力，仲有食花膠同踩單車健身。」<br>採訪：魯萍　攝影：黃文偉</p></body></html>
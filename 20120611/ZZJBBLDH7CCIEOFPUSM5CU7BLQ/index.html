<html><header><meta charset="utf-8"><title>八両金認裝三攝錄機</title></header><body><h1>八両金認裝三攝錄機</h1><p>八両金和兒子、司徒法正等前晚到紅磡出席活動，有報道指八両金在內地金屋藏三嬌娃，當中一個年僅17歲，又指他擁有三部攝錄機自拍小電影，八両金前晚力斥報道失實：「其中一間房間係畀夥計住，17歲嗰個係我成衣生意嘅模特兒，間房係方便佢哋留宿，成段係歪曲。」<br>八両金解釋攝錄機各具用途：「一部係個仔細個時影住怕佢跌倒，另一部係影出入搬貨，房嗰部影貴重物品，網上都睇到，使乜自己拍，平時上節目話我鹹豬手都好可憐，係唔係覺得我樣衰就恰我，恰我九條街。」<br>八両金表示事件影響其名譽及生意，不少內地領導更要他搞清楚件事。其子表示百分百相信父親為人，亦相信父親沒有做過。<br>採訪、攝影：王崇穎
</p></body></html>
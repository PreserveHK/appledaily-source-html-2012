<html><header><meta charset="utf-8"><title>密謀中港加三地擺酒李亞男隔空向祖藍逼婚</title></header><body><h1>密謀中港加三地擺酒<br>李亞男隔空向祖藍逼婚</h1><p>李亞男自與王祖藍公開戀情後，經常行婚紗騷，昨日她又在灣仔出騷。早前王祖藍鄉下的嫲嫲踢爆兩人即將共諧連理，李亞男表示祖藍嫲嫲想多了，兩人至少幾年後才考慮結婚，但已計劃於香港、加拿大和東莞三地擺酒。</p><p>李亞男與王祖藍發展長短腳之戀，公開戀情後，李亞男經常行婚紗騷，昨日李亞男再於灣仔會展舉行的婚紗騷擔任模特兒，直言入行至今已行過近十次婚紗騷，她說：「每次我都會睇吓自己鍾意乜嘢款式，希望自己結婚時可以親自設計婚紗。」</p><p>獲讚有型格</p><p>自言希望將來可以舉行戶外婚禮的李亞男，表示最好是於沙灘或花園進行，她說：「結婚要喺加拿大、香港同東莞三地擺酒，雖然現時已有夢想婚禮，但未有計劃結婚，打算遲幾年再算。」<br>早前男友祖藍的嫲嫲於電視節目中，踢爆兩人即將共諧連理，恨飲孫新抱茶恨到出面，李亞男笑說：「祖藍嘅嫲嫲講嘢不嬲都好爆㗎，平時唔出聲，一講嘢就笑到我哋碌地。不過佢諗多咗，冇咁快結婚，之前返鄉下向嫲嫲𢭃過利是。」又自爆嫲嫲讚她這位未來孫新抱有型有格。
</p><p>父母冇催婚</p><p>李亞男坦言祖藍未正式見過她在加拿大生活的父母，大家只是在教會見過面、打過招呼而已，她說：「我父母都唔心急，唔擔心家長會催婚，結婚都要按自己時間表，但都會尊重家長。」<br>採訪：盧妹<br>攝影：黃文偉</p></body></html>
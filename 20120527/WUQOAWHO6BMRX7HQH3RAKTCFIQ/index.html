<html><header><meta charset="utf-8"><title>趣趣地費Sir被爆下季退休</title></header><body><h1>趣趣地<br>費Sir被爆下季退休</h1><p>同曼聯掌舵人費格遜份屬老友嘅韋根班主韋倫，日前就透露話費爵爺教埋下季就會榮休。費Sir曾經表示起碼仲會教多3年，不過70歲嘅費格遜早前身體亦出現咗啲小毛病，韋倫都認為費爵爺應該係時候退落嚟，咪再咁搏。另外，有指韋倫亦已準備好，若果韋根教頭馬天尼斯真係走去教利物浦，佢就會搵返家量緊地嘅前韋根主帥布魯士接手。</p></body></html>
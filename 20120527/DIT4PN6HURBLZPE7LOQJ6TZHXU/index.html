<html><header><meta charset="utf-8"><title>呂慧儀被老公寸樣衰</title></header><body><h1>呂慧儀被老公寸樣衰</h1><p>呂慧儀、何傲兒、梁烈唯及莊思敏等昨日在新蒲崗出席J2台活動。近日男藝人裸照案鬧得熱烘烘，擁鋼條身材的唯唯表示有留意，他笑說：「我唔明點解唔搵我！我將自己列入型男行列，睇完有諗係咪自己唔夠弗！」唯唯坦言想趁後生出寫真，問會否將T-back掉轉着？他說：「點掉轉着？會到！我影嗰啲會着衫，只係騷肌肉！」</p><p>呂慧儀與何傲兒同樣以熱褲示人，大晒長腿，呂慧儀表示和阿感主持飲食節目時，老公黃文迪有來探班：「但佢係嚟探阿感，當時我都有呷醋。」之後老公送電腦她開心，但仍要幽她一默說：「佢叫我執吓啲相先放上微博，唔好咁樣衰。」<br>曾跟莊思明拍拖的陳司翰近日被拍到與不同女子約會，莊思敏強調妹妹思明無事，因二人已無關係。<br>採訪：譚倩宜　攝影：黃偉雄</p></body></html>
<html><header><meta charset="utf-8"><title>蘋機會：三神器打Diablo　咁至叫Pro</title></header><body><h1>蘋機會：三神器打Diablo　咁至叫Pro</h1><p>操咗《DiabloIII》兩個禮拜，究竟野人、武僧、巫師，邊個先叫地上最強？計我話，若欠缺遊戲專用配件輔助，任你日日煲足24粒鐘都唔算得上ProGamer！今日向你展示Diablo三大打機神器，讓你遊走《D3》世界，斬殺大佬Diablo早日爆機。咩話，千幾蚊個鍵盤嗌貴？好似上集咁玩足十年，除番條數你個心自然舒服啲㗎喇。<br><br>記者：陳國輝<br>攝影：陳盛臣<br>Model：King@Zmodel.com</p><p>手　滑鼠八嚿　鍵盤千六</p><p>除咗Headset，仲有專為《DiabloIII》推出嘅腦界利器──DiabloMouse！以黑色為主調，襯上紅光效果，見到個Logo已知係Fans必搶聖物。特別一提，滑鼠旁邊特設幾粒指令按鍵，你可將遊戲內複雜嘅指令預先Set入滑鼠按鍵，令玩家更得心應手；另一款由Logitech推出嘅G700，則以貼近手形見稱，加上無線設計亦方便玩家進行遊戲。</p><p>精通《DiabloIII》梗係要雙手並用，使用滑鼠同時，Logitech亦新返兩款打機專用Keyboard，G19提供一個迷你LCD，可顯示遊戲狀態、系統資訊，亦畀你自行設定36種專屬功能，對掌握遊戲嘅快速應變絕對有幫助。而體積較細嘅G13，特別在提供一支搖桿，用一隻手指即能快速調動任務，簡單易用。</p><p>眼　2D眼鏡比賽專用</p><p>從未諗過，打2D遊戲都需要配戴指定眼鏡！講緊係由Gunnar推出嘅Legend以及PPK。前者貌似烏蠅鏡，後者睇落較為斯文，但咪以為大家都採用茶色鏡片，就當係普通黑超！老實講，佢作用係遮擋屏幕上嘅藍光，等你覺得無咁攰，並能夠集中精神，據講美國專業打機比賽MLG以及一班ProGamer都指定用佢！加上輕巧、臂上採用扁身設計，亦方便長時間戴住耳筒一齊玩。</p><p>耳　耳筒燈跟低音閃</p><p>講起Headset，Steelseries有一款以《D3》之名推出嘅頭戴式耳筒；黑紅色配搭，加埋發出低頻音效時，耳筒位會閃出具有節奏感嘅燈光效果，跟機再附送類似遊戲畫面嘅Equalizer，整體勁有《Diablo》Feel！另外，難得耳機內隱藏一支咪高峯，想吹雞侵略另一Team人，話咁易。惟一可惜係耳筒線採用電腦USB接頭，而非一般嘅3.5mm，想拎出街當埋iPod耳機用？NoWay！</p><p>同場加映</p><p>講到遊戲主題產品，仲有《DiabloIII》Mousepad，佢會根據不同職業、角色，推出各類設計，而且更不斷有新角色加入，包你打機唔會悶親。</p><p>查詢：<br>（a）SunBondOptix（27634767）　<br>（b）Steelseries（36776491）　<br>（c）GoodCentury（36196499）</p></body></html>
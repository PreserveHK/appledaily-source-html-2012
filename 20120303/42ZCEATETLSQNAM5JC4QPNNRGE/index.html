<html><header><meta charset="utf-8"><title>樓民講場：我愛「皇」蟲</title></header><body><h1>樓民講場：我愛「皇」蟲</h1><p>個個反蝗蟲，內地人形象一竹篙變得負面，但我極愛內地「皇」，沒有這批貴客，我一早餓死老婆。<br>我專做豪宅買賣，見盡有錢人、專業人士的百態。不過，有錢不等如好客，被客仔噴了一面屁仲係無單開，白忙白做，真是一字一淚。<br>假如以下兩種人同時行入代理行：（1）西裝骨骨、專業知識豐富的才俊型，（2）操流利普通話、沒甚麼學問、甚至會吐痰的內地客，我毫不猶豫會跑去招呼同胞。無他，內地客不但有錢，更重要是爽快，有時只需撥個電話，他們一聽說是凱旋門，個名好威水喎，樓都唔睇，就「刁」成了。本地客相比下很謹慎，他們對市場分分鐘熟過我，而且要求超多，睇了幾個月、走勻多個樓盤，都未必畀生意你，坦白講，服侍這班「西裝友」好辛苦。<br>服務業極度重視內地客，令好多港人不是味兒，覺得忽略了自己人的感受，但唔該各位易地而處，都諗吓我哋嘅感受。所謂優質客，只求個客有水、爽手，甚麼社會、文化問題，唔該等我有飯開先講。<br>近排內地客雖然少了，但落來買樓者，仍然一如以往疏爽，行家都熱切期待內地再次放水，令同胞客重臨。<br>讀者　賢哥<br><br>本欄園地公開，歡迎各界來信，以450字為限，請電郵至mailto:Business@appledaily.com，<br>註明《家》樓民講場，請留聯絡電話。編輯保留文章的刪減權。</p></body></html>
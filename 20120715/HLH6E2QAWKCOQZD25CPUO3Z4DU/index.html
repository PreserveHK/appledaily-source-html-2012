<html><header><meta charset="utf-8"><title>同老婆分居涉及小三？詹瑞文被指黐人妻</title></header><body><h1>同老婆分居涉及小三？<br>詹瑞文被指黐人妻</h1><p>詹瑞文（詹Sir）早前承認與結婚多年的太太甄詠蓓分居一年，並透露是因工作上意見分岐而要分開，與第三者無關，雙方仍維持好朋友關係，不過昨日有讀者報料指詹Sir有第三者Amenda，她更是有夫之婦，而四角關係複雜才令婚姻出現問題，但詹Sir否認其事。</p><p>本報昨日收到讀者報料，指詹Sir與太太婚姻出現問題，並非如詹Sir口中所說與第三者無關，更直指他的第三者名叫Amenda，而Amenda是有夫之婦，她為接近詹Sir而搬到紅磡區，令原本只是詹Sir與甄詠蓓兩個人的事，變得更加複雜。</p><p>「係公司同事」</p><p>記者昨日致電甄詠蓓，求證是否因出現第三者才跟詹Sir分居，甄詠蓓在電話中輕鬆的說：「我要講嘅都講晒，Amenda係公司嘅同事，交番畀詹Sir答，總之我同詹Sir嘅關係好好，仲係好朋友。」</p><p>搬屋個人選擇</p><p>記者之後再致電詹Sir，他亦否認有第三者這回事，並要求記者代為澄清，他說：「呢一年內嘅經歷唔簡單，我唔想牽涉新嘅人事關係，唔想影響到太太同其他人，我要澄清冇第三者呢件事，Amenda係我嘅同事，我同太太同Amenda係十幾年嘅朋友。」<br>對於有指Amenda搬屋為親近他，詹Sir強調這些事純屬其個人選擇，與他完全無關，他說：「我同我公司十幾個同事都好close，全部都係出生入死，所以我唔想報道出咗嚟會影響到士氣。」<br>採訪：丁寧</p></body></html>
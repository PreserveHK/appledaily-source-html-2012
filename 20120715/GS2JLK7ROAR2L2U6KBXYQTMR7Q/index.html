<html><header><meta charset="utf-8"><title>職場慧眼：自取其辱 - 張慧敏</title></header><body><h1>職場慧眼：自取其辱 - 張慧敏</h1><p>「本身是精神科醫生的黃以謙向本報透露，獲醫學會推薦應徵副局長一職，坦言擔心自己曾幫唐英年助選，未必獲梁振英青睞，沒料到最終獲面試機會，以為梁振英願意廣納人才。當日的面試安排與過程，卻令他質疑有『造假』之嫌。<br>被安排在遴選首天早上到舊政府總部候任特首辦面試的他憶述，事前候任辦職員千叮萬囑他一定要循雪廠街入口進入大樓，沒料到埗時已有大批傳媒守候。面試過程更令他如夢初醒，『我一入到去就發現，自己入錯營，唔屬於佢哋嘅香港營』。他指有此感覺是基於當時向他進行面試的人，未見積極向他提問，『梁振英都一直低頭，冇乜點理我』。步出會議室後，他即時得一個結論：『我感覺到無論自己幾咁努力，都係冇用』，暗示梁班子由始至終不會選擇他做副局長，似乎只借他營造廣納非梁營人士的煙幕。」<br>這段新聞我實在獲益良多，多得黃醫生明知故犯，犧牲自己教化我等無知之徒，原來精神科醫生的精神不一定健全，讀得書多不一定明事理，更不一定知廉恥。大家可還記得那位自稱備受社會壓迫，失業兩年咬綜援的中大碩士生？他和黃醫生的思維何其相似？<br>出得來行，預咗要還，自己送上門，被人羞辱了，返屋企鎖好門窗抌心口典地喊餐飽就好啦，打落門牙和血吞，做不成頂天立地的大丈夫都起碼似番個人。居然simple又naive慌死冇人知，活脫脫一個怨婦，敢問黃醫生今後還有何顏面出來見人？抑或黃醫生自恃本來無顏面，何來顏面丟？所以冇有怕？<br>連社會上的「精英」都話幾咁努力都冇用的時候，我等自幼家貧書少讀，窮得只剩兩分尊嚴之輩，點算？<br><br>張慧敏<br> http://www.facebook.com/HKcareerdoctor </p></body></html>